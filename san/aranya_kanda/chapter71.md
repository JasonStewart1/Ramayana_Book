अरण्यकाण्डम्
===============================


## Chapter 71  / सर्गः ७१##


###Slōka 1 / श्लोक १###


    पुरा राम महाबाहो महाबल पराक्रम ।
    रूपम् आसीत् मम अचिंत्यम् त्रिषु लोकेषु विश्रुतम् ॥३-७१-१॥


###Slōka 2 / श्लोक २###


    यथा सूर्यस्य सोमस्य शक्रस्य च यथा वपुः ।
    सो अहम् रूपम् इदम् कृत्वा लोक वित्रासनम् महत् ॥३-७१-२॥


###Slōka 3 / श्लोक ३###


    ऋषीन् वन गतान् राम त्रासयामि ततः ततः ।
    ततः स्थूलशिरा नाम महर्षिः कोपितो मया ॥३-७१-३॥


###Slōka 4 / श्लोक ४###


    संचिन्वन् विविधम् वन्यम् रूपेण अनेन धर्षितः ।
    तेन अहम् उक्तः प्रेक्ष्य एवम् घोर शाप अभिधायिना ॥३-७१-४॥


###Slōka 5 / श्लोक ५###


    एतत् एव नृशंसम् ते रूपम् अस्तु विगर्हितम् ।
    स मया याचितः क्रुद्धः शापस्य अन्तो भवेत् इति ॥३-७१-५॥


###Slōka 6 / श्लोक ६###


    अभिशाप कृतस्य इति तेन इदम् भाषितम् वचः ।
    यदा छित्त्वा भुजौ रामः त्वाम् दहेत् विजने वने ॥३-७१-६॥


###Slōka 7 / श्लोक ७###


    तदा त्वम् प्राप्स्यसे रूपम् स्वम् एव विपुलम् शुभम् ।
    श्रिया विराजितम् पुत्रम् दनोः त्वम् विद्धि लक्ष्मण ॥३-७१-७॥


###Slōka 8 / श्लोक ८###


    इन्द्र कोपात् इदम् रूपम् प्राप्तम् एवम् रण आजिरे ।
    अहम् हि तपसा उग्रेण पितामहम् अतोषयम् ॥३-७१-८॥


###Slōka 9 / श्लोक ९###


    दीर्घम् आयुः स मे प्रादात् ततो माम् विभ्रमो अस्पृशत् ।
    दीर्घम् आयुः मया प्राप्तम् किम् मे शक्रः करिष्यति ॥३-७१-९॥


###Slōka 10 / श्लोक १०###


    इति एवम् बुद्धिम् आस्थाय रणे शक्रम् अधर्षयम् ।
    तस्य बाहु प्रमुक्तेन वज्रेण शत पर्वणा ॥३-७१-१०॥


###Slōka 11 / श्लोक ११###


    सक्थिनी च शिरः चैव शरीरे संप्रवेशितम् ।
    स मया याच्यमानः सन् न आनयत् यम सादनम् ॥३-७१-११॥


###Slōka 12 / श्लोक १२###


    पितामह वचः सत्यम् तत् अस्ति इति मम अब्रवीत् ।
    अनाहारः कथम् शक्तो भग्न सक्थि शिरो मुखः ॥३-७१-१२॥


###Slōka 13 / श्लोक १३###


    वज्रेण अभिहतः कालम् सु दीर्घम् अपि जीवितुम् ।
    स एवम् उक्तः मे शक्रो बाहू योजनम् आयतौ ॥३-७१-१३॥


###Slōka 14 / श्लोक १४###


    तदा च आस्यम् च मे कुक्षौ तीक्ष्ण दंष्ट्रम् अकल्पयत् ।
    सो अहम् भुजाभ्याम् दीर्घाभ्याम् संकृष्य अस्मिन् वने चरान् ॥३-७१-१४॥


###Slōka 15 / श्लोक १५###


    सिंह द्विपि मृग व्याघ्रान् भक्षयामि समंततः ।
    स तु माम् अब्रवीत् इन्द्रो यदा रामः स लक्ष्मणः ॥३-७१-१५॥


###Slōka 16 / श्लोक १६###


    छेत्स्यते समरे बाहू तदा स्वर्गम् गमिष्यसि ।
    अनेन वपुषा तात वने अस्मिन् राजसत्तम ॥३-७१-१६॥


###Slōka 17 / श्लोक १७###


    यत् यत् पश्यामि सर्वस्य ग्रहणम् साधु रोचये ।
    अवश्यम् ग्रहणम् रामो मन्ये अहम् समुपैष्यति ॥३-७१-१७॥


###Slōka 18 / श्लोक १८###


    इमाम् बुद्धिम् पुरस्कृत्य देह न्यास कृत श्रमः ।
    स त्वम् रामो असि भद्रम् ते न अहम् अन्येन राघव ॥३-७१-१८॥


###Slōka 19 / श्लोक १९###


    शक्यो हन्तुम् यथा तत्त्वम् एवम् उक्तम् महर्षिणा ।
    अहम् हि मति साचिव्यम् करिष्यामि नर ऋषभ ॥३-७१-१९॥


###Slōka 20 / श्लोक २०###


    मित्रम् चैव उपदेक्ष्यामि युवाभ्याम् संस्कृतो अग्निना ।
    एवम् उक्तः तु धर्मात्मा दनुना तेन राघवः ॥३-७१-२०॥


###Slōka 21 / श्लोक २१###


    इदम् जगाद वचनम् लक्ष्मणस्य उपशृण्वतः ।
    रावणेन हृता सीता मम भार्या यशस्विनी ॥३-७१-२१॥


###Slōka 22 / श्लोक २२###


    निष्क्रांतस्य जनस्थानात् सह भ्रात्रा यथा सुखम् ।
    नाम मात्रम् तु जानामि न रूपम् तस्य रक्षसः ॥३-७१-२२॥


###Slōka 23 / श्लोक २३###


    निवासम् वा प्रभावम् वा वयम् तस्य न विद्महे ।
    शोक आर्तानाम् अनाथानाम् एवम् विपरिधावताम् ॥३-७१-२३॥


###Slōka 24 / श्लोक २४###


    कारुण्यम् सदृशम् कर्तुम् उपकारे च वर्तताम् ।
    काष्ठानि आनीय भग्नानि काले शुष्काणि कुंजरैः ॥३-७१-२४॥


###Slōka 25 / श्लोक २५###


    धक्ष्यामः त्वाम् वयम् वीर श्वभ्रे महति कल्पिते ।
    स त्वम् सीताम् समाचक्ष्व येन वा यत्र वा हृता ॥३-७१-२५॥


###Slōka 26 / श्लोक २६###


    कुरु कल्याणम् अत्यर्थम् यदि जानासि तत्त्वतः ।
    एवम् उक्तः तु रामेण वाक्यम् दनुः अनुत्तमम् ॥३-७१-२६॥


###Slōka 27 / श्लोक २७###


    प्रोवाच कुशलो वक्तुम् वक्तारम् अपि राघवम् ।
    दिव्यम् अस्ति न मे ज्ञानम् न अभिजानामि मैथिलीम् ॥३-७१-२७॥


###Slōka 28 / श्लोक २८###


    यः ताम् ज्ञास्यति तम् वक्ष्ये दग्धः स्वम् रूपम् आस्थितः ।
    यो अभिजानाति तद् रक्षः तद् वक्ष्ये राम तत् परम् ॥३-७१-२८॥


###Slōka 29 / श्लोक २९###


    अदग्धस्य हि विज्ञातुम् शक्तिः अस्ति न मे प्रभो ।
    राक्षसम् तम् महावीर्यम् सीता येन हृता तव ॥३-७१-२९॥


###Slōka 30 / श्लोक ३०###


    विज्ञानम् हि महत् भ्रष्टम् शाप दोषेण राघव ।
    स्वकृतेन मया प्राप्तम् रूपम् लोक विगर्हितम् ॥३-७१-३०॥


###Slōka 31 / श्लोक ३१###


    किम् तु यावत् न याति अस्तम् सविता श्रान्त वाहनः ।
    तावत् माम् अवटे क्षिप्त्वा दह राम यथा विधि ॥३-७१-३१॥


###Slōka 32 / श्लोक ३२###


    दग्धः त्वया अहम् अवटे न्यायेन रघुनंदन ।
    वक्ष्यामि तम् महावीर यः तम् वेत्स्यति राक्षसम् ॥३-७१-३२॥


###Slōka 33 / श्लोक ३३###


    तेन सख्यम् च कर्तव्यम् न्याय्य वृत्तेन राघव ।
    कल्पयिष्यति ते प्रीतः साहाय्यम् लघु विक्रमः ॥३-७१-३३॥


###Slōka 34 / श्लोक ३४###


    न हि तस्य अस्ति अविज्ञातम् त्रिषु लोकेषु राघव ।
    सर्वान् परिवृतो लोकान् पुरा वै कारण अन्तरे ॥३-७१-३४॥


