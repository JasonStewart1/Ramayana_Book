अरण्यकाण्डम्
===============================


## Chapter 52  / सर्गः ५२##


###Slōka 1 / श्लोक १###


    सा तु तारा अधिप मुखी रावणेन निरीक्ष्य तम् ।
    गृध्र राजम् विनिहतम् विललाप सुदुःखिता ॥३-५२-१॥


###Slōka 2 / श्लोक २###


    निमित्तम् लक्षणम् स्वप्नम् शकुनि स्वर दर्शनम् ।
    अवश्यम् सुख दुःखेषु नराणाम् परिदृश्यते ॥३-५२-२॥


###Slōka 3 / श्लोक ३###


    न नूनम् राम जानासि महत् व्यसनम् आत्मनः ।
    धावन्ति नूनम् काकुत्स्थ मत् अर्थम् मृग पक्षिणः ॥३-५२-३॥


###Slōka 4 / श्लोक ४###


    अयम् हि कृपया राम माम् त्रातुम् इह संगतः ।
    शेते विनिहतो भूमौ मम अभाग्यात् विहंगमः ॥३-५२-४॥


###Slōka 5 / श्लोक ५###


    त्राहि माम् अद्य काकुत्स्थ लक्ष्मण इति वरांगना ।
    सु संत्रस्ता समाक्रंदत् शृण्वताम् तु यथा अन्तिके ॥३-५२-५॥


###Slōka 6 / श्लोक ६###


    ताम् क्लिष्ट माल्य आभरणाम् विलपन्तीम् अनाथवत् ।
    अभ्यधावत वैदेहीम् रावणो राक्षस अधिपः ॥३-५२-६॥


###Slōka 7 / श्लोक ७###


    ताम् लताम् इव वेष्टन्तीम् आलिंगन्तीम् महाद्रुमान् ।
    मुंच मुंच इति बहुशः प्रवदन् राक्षस अधिपः ॥३-५२-७॥


###Slōka 8 / श्लोक ८###


    क्रोशन्तीम् राम राम इति रामेण रहिताम् वने ।
    जीवित अन्ताय केशेषु जग्राह अन्तक संनिभः ॥३-५२-८॥


###Slōka 9 / श्लोक ९###


    प्रधर्षितायाम् वैदेह्याम् बभूव स चरा अचरम् ।
    जगत् सर्वम् अमर्यादम् तमसा अन्धेन संवृतम् ॥३-५२-९॥


###Slōka 10 / श्लोक १०###


    न वाति मारुतः तत्र निष् प्रभो अभूत् दिवाकरः ।
    दृष्ट्वा सीताम् परा मृष्टाम् देवो दिव्येन चक्षुषा ॥३-५२-१०॥


###Slōka 11 / श्लोक ११###


    कृतम् कार्यम् इति श्रीमान् व्याजहार पितामहः ।
    प्रहृष्टा व्यथिताः च आसन् सर्वे ते परम ऋषयः ॥३-५२-११॥


###Slōka 12 / श्लोक १२###


    दृष्ट्वा सीताम् परा मृष्टाम् दण्डकारण्य वासिनः ।
    रावणस्य विनाशम् च प्राप्तम् बुद्ध्वा यदृच्छया ॥३-५२-१२॥


###Slōka 13 / श्लोक १३###


    स तु ताम् राम राम इति रुदन्तीम् लक्ष्मण इति च ।
    जगाम आदाय च आकाशम् रावणो राक्षसेश्वर ॥३-५२-१३॥


###Slōka 14 / श्लोक १४###


    तप्त आभरण वर्ण अन्गी पीत कौशेय वासनी ।
    रराज राज पुत्री तु विद्युत् सौदामनी यथा ॥३-५२-१४॥


###Slōka 15 / श्लोक १५###


    उद्धूतेन च वस्त्रेण तस्याः पीतेन रावणः ।
    अधिकम् परिबभ्राज गिरिः दीप इव अग्निना ॥३-५२-१५॥


###Slōka 16 / श्लोक १६###


    तस्याः परम कल्याण्याः ताम्राणि सुरभीणि च ।
    पद्म पत्राणि वैदेह्या अभ्यकीर्यन्त रावणम् - यद्वा -- च्युतानि पद्म पत्राणि रावणम् समावाकिरन् - ॥३-५२-१६॥


###Slōka 17 / श्लोक १७###


    तस्याः कौशेयम् उद्धूतम् आकाशे कनक प्रभम् ।
    बभौ च आदित्य रागेण ताम्रम् अभ्रम् इव आतपे ॥३-५२-१७॥


###Slōka 18 / श्लोक १८###


    तस्याः तत् विमलम् - सु नसम् - वक्त्रम् आकाशे रावण अंक गम् ।
    न रराज विना रामम् विनालम् इव पंकजम् ॥३-५२-१८॥


###Slōka 19 / श्लोक १९###


    बभूव जलदम् नीलम् भित्त्वा चन्द्र इव उदितः ।
    सु ललाटम् सु केश अंतम् पद्म गर्भ आभम् अव्रणम् ॥३-५२-१९॥


###Slōka 20 / श्लोक २०###


    शुक्लैः सु विमलैर् दन्तैः प्रभावद्भिः अलंकृतम् ।
    तस्याः सु नयनम् वक्त्रम् आकाशे रावण अंक गम् ॥३-५२-२०॥


###Slōka 21 / श्लोक २१###


    रुदितम् व्यपमृष्ट अस्रम् चन्द्रवत् प्रिय दर्शनम् ।
    सु नासम् चारु ताम्र ओष्ठम् आकाषे हाटक प्रभम् ॥३-५२-२१॥


###Slōka 22 / श्लोक २२###


    राक्षसेन्द्र समाधूतम् तस्याः तत् वदनम् शुभम् ।
    शुशुभे न विना रामम् दिवा चन्द्र इव उदितः ॥३-५२-२२॥


###Slōka 23 / श्लोक २३###


    सा हेम वर्णा नील अंगम् मैथिली राक्षस अधिपम् ।
    शुशुभे कांचनी कांची नीलम् मणिम् - गजम् - इव आश्रिता ॥३-५२-२३॥


###Slōka 24 / श्लोक २४###


    सा पद्म पीता हेम आभा रावणम् जनक आत्मजा ।
    विद्युत् घनम् इव आविश्य शुशुभे तप्त भूषणा ॥३-५२-२४॥


###Slōka 25 / श्लोक २५###


    तस्या भूषण घोषेण वैदेह्या राक्षस अधिपः ।
    बभूव विमलो नीलः सघोष इव तोयदः ॥३-५२-२५॥


###Slōka 26 / श्लोक २६###


    उत्तम अंग च्युता तस्याः पुष्प वृष्टिः समन्ततः ।
    सीताया ह्रियमाणायाः पपात धरणी तले ॥३-५२-२६॥


###Slōka 27 / श्लोक २७###


    सा तु रावण वेगेन पुष्प वृष्टिः समन्ततः ।
    समाधूता दशग्रीवम् पुनः एव अभ्यवर्तत ॥३-५२-२७॥


###Slōka 28 / श्लोक २८###


    अभ्यवर्तत पुष्पाणाम् धारा वैश्रवण अनुजम् ।
    नक्षत्र माला विमला मेरुम् नगम् इव उन्नतम् ॥३-५२-२८॥


###Slōka 29 / श्लोक २९###


    चरणात् नूपुरम् भ्रष्टम् वैदेह्या रत्न भूषितम् ।
    विद्युत् मण्डल संकाशम् पपात धरणी तले ॥३-५२-२९॥


###Slōka 30 / श्लोक ३०###


    तरु प्रवाल रक्ता सा नील अंगम् राक्षस ईश्वरम् ।
    प्राशोभयत वैदेही गजम् कक्ष्या इव कांचनी ॥३-५२-३०॥


###Slōka 31 / श्लोक ३१###


    ताम् महा उल्काम् इव आकाशे दीप्यमानाम् स्व तेजसा ।
    जहार आकाशम् आविश्य सीताम् वैश्रवण अनुजः ॥३-५२-३१॥


###Slōka 32 / श्लोक ३२###


    तस्याः तानि अग्नि वर्णानि भूषणानि मही तले ।
    स घोषाणि अवकीर्यन्त क्षीणाः तारा इव अंबरात् ॥३-५२-३२॥


###Slōka 33 / श्लोक ३३###


    तस्याः स्तन अन्तरात् भ्रष्टो हारः तारा अधिप द्युतिः ।
    वैदेह्या निपतन् भाति गंगा इव गगनात् च्युता ॥३-५२-३३॥


###Slōka 34 / श्लोक ३४###


    उत्पात वात अभिहता नाना द्विज गण आयुताः ।
    मा भैः इति विधूत अग्रा व्याजह्रुः इव पादपाः ॥३-५२-३४॥


###Slōka 35 / श्लोक ३५###


    नलिन्यो ध्वस्त कमलाः त्रस्त मीन जले चराः ।
    सखीम् इव गत उत्साहाम् शोचन्ति इव स्म मैथिलीम् ॥३-५२-३५॥


###Slōka 36 / श्लोक ३६###


    समंतात् अभिसंपत्य सिंह व्याघ्र मृग द्विजाः ।
    अन्वधावन् तदा रोषात् सीताम् छाया अनुगामिनः ॥३-५२-३६॥


###Slōka 37 / श्लोक ३७###


    जल प्रपात अस्र मुखाः शृन्गैः उच्छ्रित बाहवः ।
    सीतायाम् ह्रियमाणायाम् विक्रोशन्ति इव पर्वताः ॥३-५२-३७॥


###Slōka 38 / श्लोक ३८###


    ह्रियमाणाम् तु वैदेहीम् दृष्ट्वा दीनो दिवाकरः ।
    प्रविध्वस्त प्रभः श्रीमान् आसीत् पाण्डुर मण्डलः ॥३-५२-३८॥


###Slōka 39 / श्लोक ३९###


    न अस्ति धर्मः कुतः सत्यम् न आर्जवम् न अनृशम्सता ।
    यत्र रामस्य वैदेहीम् भार्याम् हरति रावणः ॥३-५२-३९॥


###Slōka 40 / श्लोक ४०###


    इति भूतानि सर्वाणि गणशः पर्यदेवयन् ।
    वित्रस्तका दीन मुखा रुरुदुः मृग पोतकाः ॥३-५२-४०॥


###Slōka 41 / श्लोक ४१###


    उद्वीक्ष्य उद्वीक्ष्य नयनैः अस्र पात आविल ईक्षणाः ।
    सुप्रवेपित गात्राः च बभूवुः वन देवताः ॥३-५२-४१॥


###Slōka 42 / श्लोक ४२###


    विक्रोशन्तीम् दृढम् सीताम् दृष्ट्वा दुःखम् तथा गताम् ।
    ताम् तु लक्ष्मण राम इति क्रोशन्तीम् मधुर स्वराम् ॥३-५२-४२॥


###Slōka 43 / श्लोक ४३###


    अवेक्षमाणाम् बहुशो वैदेहीम् धरणी तलम् ।
    स ताम् आकुल केशान्ताम् विप्रमृष्ट विशेषकाम् ।जहार आत्म विनाशाय दशग्रीवो मनस्विनाम् ॥३-५२-४३॥


###Slōka 44 / श्लोक ४४###


    ततः तु सा चारु दती शुचि स्मिताविना कृता बन्धु जनेन मैथिली ।
    अपश्यती राघव लक्ष्मणाउ उभौविवर्ण वक्त्रा भय भार पीडिता ॥३-५२-४४॥


