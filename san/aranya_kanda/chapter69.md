अरण्यकाण्डम्
===============================


###Slōka 1###


    कृत्वा एवम् उदकम् तस्मै प्रस्थितौ राघवौ तदा ।
    अवेक्षन्तौ वने सीताम् जग्मतुः पश्चिमाम् दिशम् ॥३-६९-१॥


###Slōka 2###


    ताम् दिशम् दक्षिणाम् गत्वा शर चाप असि धारिणौ ।
    अविप्रहतम् ऐक्ष्वाकौ पन्थानम् प्रतिपेदतुः ॥३-६९-२॥


###Slōka 3###


    गुल्मैः वृक्षैः च बहुभिः लताभिः च प्रवेष्टितम् ।
    आवृतम् सर्वतो दुर्गम् गहनम् घोर दर्शनम् ॥३-६९-३॥


###Slōka 4###


    व्यतिक्रम्य तु वेगेन गृहीत्वा दक्षिणाम् दिशम् ।
    सु भीमम् तन् महाअरण्यम् व्यतियातौ महाबलौ ॥३-६९-४॥


###Slōka 5###


    ततः परम् जनस्थानात् त्रि क्रोशम् गम्य राघवौ ।
    क्रौंच अरण्यम् विविशतुः गहनम् तौ महौजसौ ॥३-६९-५॥


###Slōka 6###


    नाना मेघ घन प्रख्यम् प्रहृष्टम् इव सर्वतः ।
    नाना वर्णैः शुभैः पुष्पैः मृग पक्षि गणैः युतम् ॥३-६९-६॥


###Slōka 7###


    दिदृक्षमाणौ वैदेहीम् तत् वनम् तौ विचिक्यतुः ।
    तत्र तत्र अवतिष्ठन्तौ सीता हरण दुःखितौ ॥३-६९-७॥


###Slōka 8###


    ततः पूर्वेण तौ गत्वा त्रि क्रोसम् भ्रातरु तदा ।
    क्रौंचारण्यम् अतिक्रम्य मातंग आश्रम अंतरा ॥३-६९-८॥


###Slōka 9###


    दृष्टा तु तद् वनम् घोरम् बहु भीम मृग द्विजम् ।
    नाना वृक्ष समाकीर्णम् सर्वम् गहन पादपम् ॥३-६९-९॥


###Slōka 10###


    ददृशाः ते गिरौ तत्र दरीम् डशरथ आत्मजौ ।
    पाताल सम गम्भीराम् तमसा नित्य संवृताम् ॥३-६९-१०॥


###Slōka 11###


    आसाद्य च नरव्याघ्रौ दर्याः तस्या अविदूरतः ।
    ददर्श तु महारूपाम् रक्षसीम् विकृत आननाम् ॥३-६९-११॥


###Slōka 12###


    भयदाम् अल्प सत्त्वानाम् भीभत्साम् रौद्र दर्शनाम् ।
    लंबोदरीम् तीक्ष्ण दंष्ट्राम् करालीम् परुष त्वचम् ॥३-६९-१२॥


###Slōka 13###


    भक्षयन्तीम् मृगान् भीमान् विकटाम् मुक्त मूर्धजाम् ।
    अवैक्षताम् तु तौ तत्र भ्रातरौ राम लक्ष्मणौ ॥३-६९-१३॥


###Slōka 14###


    सा समासाद्य तौ वीरौ व्रजन्तम् भ्रातुः अग्रतः ।
    एहि रंस्यावहे इति उक्त्वा समालंबत लक्ष्मणम् ॥३-६९-१४॥


###Slōka 15###


    उवाच च एनम् वचनम् सौमित्रिम् उपगुह्य सा ।
    अहम् तु अयोमुखी नाम लाभः ते त्वम् असि प्रियः ॥३-६९-१५॥


###Slōka 16###


    नाथ पर्वत दुर्गेषु नदीनाम् पुलिनेषु च ।
    आयुः चिरम् इदम् वीर त्वम् मया सह रंस्यसे ॥३-६९-१६॥


###Slōka 17###


    एवम् उक्तः तु कुपितः खडगम् उद्धृत्य लक्ष्मणः ।
    कर्ण नास स्तनम् तस्या निचकर्ता अरिसूदनः ॥३-६९-१७॥


###Slōka 18###


    कर्ण नासे निकृत्ते तु विस्वरम् विननाद सा ।
    यथा आगतम् प्रदुद्राव राक्षसी घोर दर्शना ॥३-६९-१८॥


###Slōka 19###


    तस्याम् गतायाम् गहनम् व्रजन्तौ वनम् ओजसा ।
    आसेदतुः अरि मित्र घ्नौ भ्रातरौ राम लक्ष्मणौ ॥३-६९-१९॥


###Slōka 20###


    लक्ष्मणः तु महातेजाः सत्त्ववान् शीलवान् शुचिः ।
    अब्रवीत् प्रांजलिः वाक्यम् भ्रातरम् दीप्त तेजसम् ॥३-६९-२०॥


###Slōka 21###


    स्पंदन्ते मे दृढम् बाहुः उद्विग्नम् इव मे मनः ।
    प्रायशः च अपि अनिष्टानि निमित्तानि उपलक्षये ॥३-६९-२१॥


###Slōka 22###


    तस्मात् सज्जी भव आर्य त्वम् कुरुष्व वचनम् हितम् ।
    मम एव हि निमित्तानि सद्यः शंसन्ति संभ्रमम् ॥३-६९-२२॥


###Slōka 23###


    एष वंजुलको नाम पक्षी परम दारुणः ।
    आवयोः विजयम् युद्धे शंसन् इव विनर्दति ॥३-६९-२३॥


###Slōka 24###


    तयोः अन्वेषतोः एवम् सर्वम् तत् वनम् ओजसा ।
    संजज्ञे विपुलः शब्दः प्रभंजन् इव तत् वनम् ॥३-६९-२४॥


###Slōka 25###


    संवेष्टितम् इव अत्यर्थम् गहनम् मातरिश्वना ।
    वनस्य तस्य शब्दो अभूत् दिवम् आपूरयन् इव ॥३-६९-२५॥


###Slōka 26###


    तम् शब्दम् कांक्षमाणः तु रामः खड्गी सह अनुजः ।
    ददर्श सु महा कायम् राक्षसम् विपुल उरसम् ॥३-६९-२६॥


###Slōka 27###


    आसेदतुः च तत् रक्षः तौ उभौ प्रमुखे स्थितम् ।
    विवृद्धम् अ-शिरो ग्रीवम् कबंधम् उदरे मुखम् ॥३-६९-२७॥


###Slōka 28###


    रोमभिर्निश्चितैस्तीक्ष्णैर्महागिरिमिवोच्छ्रितम् - यद्वा -रोमभिः निचितैः तीक्ष्णैः महागिरिम् इव उच्छ्रितम् ।
    नील मेघ निभम् रौद्रम् मेघ स्तनित निःस्वनम् ॥३-६९-२८॥


###Slōka 29###


    अग्नि ज्वाल निकाशेन ललाटस्थेन दीप्यता ।
    महापक्षेण पिंगेन विपुलेन आयतेन च ॥३-६९-२९॥


###Slōka 30###


    एकेन उरसि घोरेण नयनेन आशु दर्शिना ।
    महा दंष्ट्र उपपन्नम् तम् लेलिहानम् महा मुखम् ॥३-६९-३०॥


###Slōka 31###


    भक्षयंतम् महा घोरान् ऋक्ष सिम्ह मृग द्विपान् ।
    घोरौ भुजौ विकुर्वाणम् उभौ योजनम् आयतौ ॥३-६९-३१॥


###Slōka 32###


    कराभ्याम् विविधान् गृह्य ऋक्षान् पक्षि गणान् मृगान् ।
    आकर्षन्तम् विकर्षन्तम् अनेकान् मृग यूथपान् ॥३-६९-३२॥


###Slōka 33###


    स्थितम् आवृत्य पन्थानम् तयोः भ्रात्रोः प्रपन्नयोः ।
    अथ तम् समतिक्रम्य क्रोश मात्रम् ददर्शतुः ॥३-६९-३३॥


###Slōka 34###


    महान्तम् दारुणम् भीमम् कबंधम् भुज संवृतम् ।
    कबंधम् इव संस्थानत् अति घोर प्रदशनम् ॥३-६९-३४॥


###Slōka 35###


    स महा बाहुः अत्यर्थम् प्रसार्य विपुलौ भुजौ ।
    जग्राह सहितौ एव राघवौ पीडयन् बलात् ॥३-६९-३५॥


###Slōka 36###


    खड्गिनौ दृढ धन्वानौ तिग्म तेजौ महा भुजौ ।
    भ्रातरौ विवशम् प्राप्तौ कृष्यमाणौ महा बलौ ॥३-६९-३६॥


###Slōka 37###


    तत्र धैर्यात् च शूराः तु राघवो न एव विव्यधे ।
    बाल्यात् अनाश्रयत्वात् च एव लक्ष्मणः तु अतिविव्यधे ॥३-६९-३७॥


###Slōka 38###


    उवाच च विषण्णम् सन् राघवम् राघव अनुजः ।
    पश्य माम् विवशम् वीर राक्षसस्य वशम् गतम् ॥३-६९-३८॥


###Slōka 39###


    मया एकन तु निर्युक्तः परिमुच्यस्व राघव ।
    माम् हि भूत बलिम् दत्त्वा पलास्व यथा सुखम् ॥३-६९-३९॥


###Slōka 40###


    अधिगंता असि वैदेहीम् अचिरेण इति मे मतिः ।
    प्रति लभ्य च काकुत्स्थ पितॄ पैतामहम् महीम् ॥३-६९-४०॥


###Slōka 41###


    तत्र माम् राम राज्यस्थः स्मर्तुम् अर्हसि सर्वदा ।
    लक्ष्मणेन एवम् उक्तः तु रामः सौमित्रिम् अब्रवीत् ॥३-६९-४१॥


###Slōka 42###


    मा स्म त्रासम् वृथा वीर न हि त्वा दृक् विषीदति ।
    एतस्मिन् अन्तरे क्रूरो भ्रातरौ राम लक्ष्मणौ ॥३-६९-४२॥


###Slōka 43###


    तौ उवाच महाबाहुः कबन्धो दानव उत्तमः ।
    कौ युवाम् वृषभ स्कन्धौ महा खड्ग धनुर् धरौ ॥३-६९-४३॥


###Slōka 44###


    घोरम् देशम् इमम् प्राप्तौ दैवेन मम चाक्षुषौ ।
    वदतम् कार्यम् इह वाम् किम् अर्थम् च आगतौ युवाम् ॥३-६९-४४॥


###Slōka 45###


    इमम् देशम् अनुप्राप्तौ क्षुधा आर्तस्य इह तिष्ठतः ।
    स बाण चाप खड्गौ च तीक्ष्ण शृंगौ इव ऋषभौ ॥३-६९-४५॥


###Slōka 46###


    मम तूर्णम् उपसंप्राप्तौ दुर्लभम् जीवितम् वाम् ।
    तस्य तत् वचनम् श्रुत्वा कबंधस्य दुरात्मनः ॥३-६९-४६॥


###Slōka 47###


    उवाच लक्ष्मणम् रामो मुखेन परिशुष्यता ।
    कृच्छ्रात् कृच्छ्रतरम् प्राप्य दारुणम् सत्य विक्रम ॥३-६९-४७॥


###Slōka 48###


    व्यसनम् जीवित अन्ताय प्राप्तम् अप्राप्य ताम् प्रियाम् ।
    कालस्य सुमहत् वीर्यम् सर्व भूतेषु लक्ष्मण ॥३-६९-४८॥


###Slōka 49###


    त्वाम् च माम् च नरव्याघ्र व्यसनैः पश्य मोहितौ ।
    न हि भारो अस्ति दैवस्य सर्व भुतेषु लक्ष्मण ॥३-६९-४९॥


###Slōka 50###


    शूराः च बलवंतः च कृत अस्त्राः च रण आजिरे ।
    काल अभिपन्नाः सीदन्ति यथा वालुक सेतवः ॥३-६९-५०॥


###Slōka 51###


    इति ब्रुवाणो दृढ सत्य विक्रमोमहायशा दाशरथिः प्रतापवान् ।
    अवेक्ष्य सौमित्रिम् उदग्र विक्रमम्स्थिराम् तदा स्वाम् मतिम् आत्मना अकरोत् ॥३-६९-५१॥


