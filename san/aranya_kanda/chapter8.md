अरण्यकाण्डम्
===============================


###Slōka 1###


    रामः तु सह सौमित्रिः सुतीक्ष्णेन अभिपूजितः ।
    परिणाम्य निशाम् तत्र प्रभाते प्रत्यबुध्यत ॥३-८-१॥


###Slōka 2###


    उत्थाय च यथा कालम् राघवः सह सीतया ।
    उपस्पृश्य सु शीतेन तोयेन उत्पल गंधिना ॥३-८-२॥


###Slōka 3###


    अथ ते अग्निम् सुराम् च एव वैदेही राम लक्ष्मणौ ।
    काल्यम् विधिवत् अभ्यर्च्य तपस्वि शरणे वने ॥३-८-३॥


###Slōka 4###


    उदयन्तम् दिनकरम् दृष्ट्वा विगत कल्मषाः ।
    सुतीक्ष्णम् अभिगम्य इदम् श्लक्ष्णम् वचनम् अब्रुवन् ॥३-८-४॥


###Slōka 5###


    सुखोषिताः स्म भगवन् त्वया पूज्येन पूजिताः ।
    आपृच्छामः प्रयास्यामो मुनयः त्वरयन्ति नः ॥३-८-५॥


###Slōka 6###


    त्वरामहे वयम् द्रष्टुम् कृत्स्नम् आश्रम मण्डलम् ।
    ऋषीणाम् पुण्य शीलानाम् दण्डकारण्य वासिनाम् ॥३-८-६॥


###Slōka 7###


    अभ्यनुज्ञातुम् इच्छामः सह एभिः मुनिपुङ्गवैः ।
    धर्म नित्यैः तपो दान्तैः विशिखैः इव पावकैः ॥३-८-७॥


###Slōka 8###


    अविषह्य आतपो यावत् सूर्यो न अति विराजते ।
    अमार्गेण आगताम् लक्ष्मीम् प्राप्य इव अन्वय वर्जितः ॥३-८-८॥


###Slōka 9###


    तावत् इच्छामहे गन्तुम् इति उक्त्वा चरणौ मुनेः ।
    ववन्दे सह सौमित्रिः सीतया सह राघवः ॥३-८-९॥


###Slōka 10###


    तौ सम् स्पृशंतौ चरणौ उत्थाप्य मुनिपुंगवः ।
    गाढम् आश्लिष्य सस्नेहम् इदम् वचनम् अब्रवीत् ॥३-८-१०॥


###Slōka 11###


    अरिष्टम् गच्छ पन्थानम् राम सौमित्रिणा सह ।
    सीतया च अनया सार्धम् छाय एव अनुवृत्तया ॥३-८-११॥


###Slōka 12###


    पश्य आश्रम पदम् रम्यम् दण्डकारण्य वासिनाम् ।
    एषाम् तपस्विनाम् वीर तपसा भावित आत्मनाम् ॥३-८-१२॥


###Slōka 13###


    सुप्राज्य फल मूलानि पुष्पितानि वनानि च ।
    प्रशस्त मृग यूथानि शान्त पक्षि गणानि च ॥३-८-१३॥


###Slōka 14###


    फुल्ल पंकज खण्डानि प्रसन्न सलिलानि च ।
    कारण्डव विकीर्णानि तटाकानि सरांसि च ॥३-८-१४॥


###Slōka 15###


    द्रक्ष्यसे दृष्टि रम्याणि गिरि प्रस्रवणानि च  ।
    रमणीयानि अरण्यानि मयूर अभिरुतानि च ॥३-८-१५॥


###Slōka 16###


    गम्यताम् वत्स सौमित्रे भवान् अपि च गच्छतु ।
    आगन्तव्यम् च ते दृष्ट्वा पुनः एव आश्रमम् प्रति ॥३-८-१६॥


###Slōka 17###


    एवम् उक्तः तथा इति उक्त्वा काकुत्स्थः सह लक्ष्मणः ।
    प्रदक्षिणम् मुनिम् कृत्वा प्रस्थातुम् उपचक्रमे ॥३-८-१७॥


###Slōka 18###


    ततः शुभतरे तूणी धनुषी च आयतेक्षणा ।
    ददौ सीता तयोः भ्रात्रोः खड्गौ च विमलौ ततः ॥३-८-१८॥


###Slōka 19###


    आबध्य च शुभे तूणी चापे च आदाय सस्वने ।
    निष्क्रान्तौ आश्रमात् गन्तुम् उभौ तौ राम लक्ष्मणौ ॥३-८-१९॥


###Slōka 20###


    शीघ्रम् तौ रूपसंपन्नौ अनुज्ञातौ महर्षिणा ।
    प्रस्थितौ धृत चापा असी सीतया सह राघवौ ॥३-८-२०॥


