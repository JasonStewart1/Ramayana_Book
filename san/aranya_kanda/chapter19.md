अरण्यकाण्डम्
===============================


## Chapter 19  / सर्गः १९##


###Slōka 1 / श्लोक १###


    ताम् तथा पतिताम् दृष्ट्वा विरूपाम् शोणित उक्षिताम् ।
    भगिनीम् क्रोध संतप्तः खरः पप्रच्छ राक्षसः ॥३-१९-१॥


###Slōka 2 / श्लोक २###


    उत्तिष्ठ तावत् आख्याहि प्रमोहम् जहि संभ्रमम् ।
    व्यक्तम् आख्याहि केन त्वम् एवम् रूपा विरूपिता ॥३-१९-२॥


###Slōka 3 / श्लोक ३###


    कः कृष्ण सर्पम् असीनम् आशी विषम नागसम् ।
    तुदति अभिसमापन्नम् अंगुलि अग्रेण लीलया ॥३-१९-३॥


###Slōka 4 / श्लोक ४###


    काल पाशम् समासज्य कण्ठे मोहात् न जानते ।
    यः त्वाम् अद्य समासाद्य पीतवान् विषम् उत्तमम् ॥३-१९-४॥


###Slōka 5 / श्लोक ५###


    बल विक्रम संपन्ना कामगा काम रूपिणी ।
    इमाम् अवस्थाम् नीता त्वम् केन अंतक समा गता ॥३-१९-५॥


###Slōka 6 / श्लोक ६###


    देव गन्धर्व भूतानाम् ऋषीणाम् च महात्मनाम् ।
    को अयम् एवम् महावीर्यः त्वाम् विरूपाम् चकार ह ॥३-१९-६॥


###Slōka 7 / श्लोक ७###


    न हि पश्यामि अहम् लोके यः कुर्यात् मम विप्रियम् ।
    अमरेषु सहस्राक्षम् महएन्द्रम् पाकशासनम् ॥३-१९-७॥


###Slōka 8 / श्लोक ८###


    अद्य अहम् मार्गणैः प्राणान् आदास्ये जीवितांतगैः ।
    सलिले क्षीरम् आसक्तम् निष्पिबन् इव सारसः ॥३-१९-८॥


###Slōka 9 / श्लोक ९###


    निहतस्य मया संख्ये शर संकृत्त मर्मणः ।
    सफेनम् रुधिरम् कस्य मेदिनी पातुम् इच्छसि ॥३-१९-९॥


###Slōka 10 / श्लोक १०###


    कस्य पत्ररथाः कायात् मांसम् उत्कृत्य संगताः ।
    प्रहृष्टा भक्षयिष्यन्ति निहतस्य मया रणे ॥३-१९-१०॥


###Slōka 11 / श्लोक ११###


    तम् न देवा न गंधर्वा न पिशाचा न राक्षसाः ।
    मया अपकृष्टम् कृपणम् शक्ताः त्रातुम् इह आहवे ॥३-१९-११॥


###Slōka 12 / श्लोक १२###


    उपलभ्य शनैः संज्ञाम् तम् मे शंसितुम् अर्हसि ।
    येन त्वम् दुर्विनीतेन वने विक्रम्य निर्जिता ॥३-१९-१२॥


###Slōka 13 / श्लोक १३###


    इति भ्रातुर् वचः श्रुत्वा क्रुद्धस्य च विशेषतः ।
    ततः शूर्पणखा वाक्यम् सबाष्पम् इदम् अब्रवीत् ॥३-१९-१३॥


###Slōka 14 / श्लोक १४###


    तरुणौ रूप संपन्नौ सुकूमारौ महाबलौ ।
    पुण्डरीक विशालाक्षौ चीर कृष्ण अजिन अंबरौ ॥३-१९-१४॥


###Slōka 15 / श्लोक १५###


    फल मूल अशिनौ दान्तौ तापसौ ब्रह्मचारिणौ ।
    पुत्रौ दशरथस्य आस्ताम् भ्रातरौ राम लक्ष्मनौ ॥३-१९-१५॥


###Slōka 16 / श्लोक १६###


    गन्धर्व राज प्रतिमौ पार्थिव व्यन्जन अन्वितौ ।
    देवौ वा दानवौ - मानुषौ - वा तौ न तर्कयितुम् उत्सहे ॥३-१९-१६॥


###Slōka 17 / श्लोक १७###


    तरुणी रूपसंपन्ना सर्वाअभरण भूषिता ।
    दृष्टा तत्र मया नारी तयोर् मध्ये सुमध्यमा ॥३-१९-१७॥


###Slōka 18 / श्लोक १८###


    ताभ्याम् उभाभ्याम् संभूय प्रमदाम् अधिकृत्य ताम् ।
    इमाम् अवस्थाम् नीता अहम् यथा अनाथा सती तथा ॥३-१९-१८॥


###Slōka 19 / श्लोक १९###


    तस्याः च अनृजु वृत्तायाः तयोः च हतयोर् अहम् ।
    सफेनम् पातुम् इच्छामि रुधिरम् रण मूर्धनि ॥३-१९-१९॥


###Slōka 20 / श्लोक २०###


    एष मे प्रथमः कामः कृतः तत्र त्वया भवेत् ।
    तस्याः तयोः च रुधिरम् पिबेयम् अहम् आहवे ॥३-१९-२०॥


###Slōka 21 / श्लोक २१###


    इति तस्याम् ब्रुवाणायाम् चतुर् दश महाबलान् ।
    व्यादिदेश खरः क्रुद्धो राक्षसान् अंतकोपमान् ॥३-१९-२१॥


###Slōka 22 / श्लोक २२###


    मानुषौ शस्त्र सम्पन्नौ चीर कृष्ण अजिन अंबरौ ।
    प्रविष्टौ दण्डकारण्यम् घोरम् प्रमदया सह ॥३-१९-२२॥


###Slōka 23 / श्लोक २३###


    तौ हत्वा ताम् च दुर्वृत्ताम् उपावर्तितुम् अर्हथ ।
    इयम् च रुधिरम् तेषाम् भगिनी मम पास्यति ॥३-१९-२३॥


###Slōka 24 / श्लोक २४###


    मनोरथो अयम् इष्टो अस्या भगिन्या मम राक्षसाः ।
    शीघ्रम् संपद्यताम् गत्वा तौ प्रमथ्य स्व तेजसा ॥३-१९-२४॥


###Slōka 25 / श्लोक २५###


    युष्माबिः निर्हतो दृष्ट्वा तौ उभौ भ्रातौ रणे ।
    इयम् प्रहृष्टा मुदिता रुधिरम् युधि पास्यति ॥३-१९-२५॥


###Slōka 26 / श्लोक २६###


    इति प्रतिसमादिष्टा राक्षसाः ते चतुर् दश ।
    तत्र जग्मुः तया सार्धम् घना वातेरिताः यथा ॥३-१९-२६॥


###Slōka 27 / श्लोक २७###


    ततस्तु ते तम् समुदर्ग तेजसम्<BR>तथापि तीक्ष्ण प्रदरा निशाचरा ।
    न शेकुर् एनम् सहसा प्रमर्दितुम्<BR>वनद्विपा दीप्त्वम् इव अग्निम् उथितम् ॥३-१९-२७॥


