अरण्यकाण्डम्
===============================


## Chapter 29  / सर्गः २९##


###Slōka 1 / श्लोक १###


    खरम् तु विरथम् रामो गदा पाणिम् अवस्थितम् ।
    मृदु पूर्वम् महातेजाः परुषम् वाक्यम् अब्रवीत् ॥३-२९-१॥


###Slōka 2 / श्लोक २###


    गज अश्व रथ संबाधे बले महति तिष्ठता ।
    कृतम् सुदारुणम् कर्म सर्व लोक जुगुप्सितम् ॥३-२९-२॥


###Slōka 3 / श्लोक ३###


    उद्वेजनीयो भूतानाम् नृशंसः पाप कर्मकृत् ।
    त्रयाणाम् अपि लोकानाम् ईश्वरो अपि न तिष्ठति ॥३-२९-३॥


###Slōka 4 / श्लोक ४###


    कर्म लोक विरुद्धम् तु कुर्वाणम् क्षणदा चर ।
    तीक्ष्णम् सर्व जनो हन्ति सर्पम् दुष्टम् इव आगतम् ॥३-२९-४॥


###Slōka 5 / श्लोक ५###


    लोभात् पापानि कुर्वाणः कामात् वा यो न बुध्यते ।
    हृष्टः पश्यति तस्य अन्तम् ब्राह्मणी करकात् इव ॥३-२९-५॥


###Slōka 6 / श्लोक ६###


    वसतो दण्डकारण्ये तापसान् धर्म चारिणः ।
    किम् नु हत्वा महाभागान् फलम् प्राप्स्यसि राक्षस ॥३-२९-६॥


###Slōka 7 / श्लोक ७###


    न चिरम् पाप कर्माणः क्रूरा लोक जुगुप्सिताः ।
    ऐश्वर्यम् प्राप्य तिष्ठन्ति शीर्ण मूला इव द्रुमाः ॥३-२९-७॥


###Slōka 8 / श्लोक ८###


    अवश्यम् लभते कर्ता फलम् पापस्य कर्मणः ।
    घोरम् पर्यागते काले द्रुमः पुष्पम् इव आर्तवम् ॥३-२९-८॥


###Slōka 9 / श्लोक ९###


    न चिरात् प्राप्यते लोके पापानाम् कर्मणाम् फलम् ।
    स विषाणाम् इव अन्नानाम् भुक्तानाम् क्षणदाचर ॥३-२९-९॥


###Slōka 10 / श्लोक १०###


    पापम् आचरताम् घोरम् लोकस्य अप्रियम् इच्छताम् ।
    अहम् आसादितो राज्ञा प्राणान् हन्तुम् निशाचर ॥३-२९-१०॥


###Slōka 11 / श्लोक ११###


    अद्य भित्वा मया मुक्ताः शराः कांचन भूषणाः ।
    विदार्य अतिपतिष्यन्ति वल्मीकम् इव पन्नगाः ॥३-२९-११॥


###Slōka 12 / श्लोक १२###


    ये त्वया दण्डकारण्ये भक्षिता धर्म चारिणः ।
    तान् अद्य निहतः संख्ये स सैन्यो अनुगमिष्यसि ॥३-२९-१२॥


###Slōka 13 / श्लोक १३###


    अद्य त्वाम् निहतम् बाणैः पश्यन्तु परमर्षयः ।
    निरयस्थम् विमानस्था ये त्वया निहता पुरा ॥३-२९-१३॥


###Slōka 14 / श्लोक १४###


    प्रहरस्व यथा कामम् कुरु यत्नम् कुलाधम ।
    अद्य ते पातयिष्यामि शिरः ताल फलम् यथा ॥३-२९-१४॥


###Slōka 15 / श्लोक १५###


    एवम् उक्तः तु रामेण क्रुद्धः संरक्त लोचनः ।
    प्रति उवाच ततो रामम् प्रहसन् क्रोध मूर्चितः ॥३-२९-१५॥


###Slōka 16 / श्लोक १६###


    प्राकृतान् राक्षसान् हत्वा युद्धे दशरथ आत्मज ।
    आत्मना कथम् आत्मानम् अप्रशस्यम् प्रशम्ससि ॥३-२९-१६॥


###Slōka 17 / श्लोक १७###


    विक्रान्ता बलवन्तो वा ये भवन्ति नरर्षभाः ।
    कथयन्ति न ते किंचित् तेजसा स्वेन गर्विताः ॥३-२९-१७॥


###Slōka 18 / श्लोक १८###


    प्राकृताः तु अकृत आत्मानो लोके क्षत्रिय पांसनाः ।
    निरर्थकम् विकत्थन्ते यथा राम विकत्थसे ॥३-२९-१८॥


###Slōka 19 / श्लोक १९###


    कुलम् व्यपदिशन् वीरः समरे को अभिधास्यति ।
    मृत्यु काले हि संप्राप्ते स्वयम् अप्रस्तवे स्तवम् ॥३-२९-१९॥


###Slōka 20 / श्लोक २०###


    सर्वथा तु लघुत्वम् ते कत्थनेन विदर्शितम् ।
    सुवर्ण प्रतिरूपेण तप्तेन इव कुश अग्निना ॥३-२९-२०॥


###Slōka 21 / श्लोक २१###


    न तु माम् इह तिष्ठंतम् पश्यसि त्वम् गदा धरम् ।
    धराधरम् इव अकंप्यम् पर्वतम् धातुभिः चितम् ॥३-२९-२१॥


###Slōka 22 / श्लोक २२###


    पर्याप्तो अहम् गदा पाणिर् हन्तुम् प्राणान् रणे तव ।
    त्रयाणाम् अपि लोकानाम् पाश हस्त इव अंतकः ॥३-२९-२२॥


###Slōka 23 / श्लोक २३###


    कामम् बहु अपि वक्तव्यम् त्वयि वक्ष्यामि न तु अहम् ।
    अस्तम् प्राप्नोति सविता युद्ध विघ्नः ततो भवेत् ॥३-२९-२३॥


###Slōka 24 / श्लोक २४###


    चतुर्दश सहस्राणि राक्षसानाम् हतानि ते ।
    त्वत् विनाशात् करोमि अद्य तेषाम् अश्रु प्रमार्जनम् ॥३-२९-२४॥


###Slōka 25 / श्लोक २५###


    इति उक्त्वा परम क्रुद्धः ताम् गदाम् परम अन्गदाम् ।
    खरः चिक्षेप रामाय प्रदीप्ताम् अशनिम् यथा ॥३-२९-२५॥


###Slōka 26 / श्लोक २६###


    खर बाहु प्रमुक्ता सा प्रदीप्ता महती गदा ।
    भस्म वृक्षाम् च गुल्माम् च कृत्वा अगात् तत् समीपतः ॥३-२९-२६॥


###Slōka 27 / श्लोक २७###


    ताम् आपतन्तीम् महतीम् मृत्यु पाश उपमाम् गदाम् ।
    अंतरिक्ष गताम् रामः चिच्छेद बहुधा शरैः ॥३-२९-२७॥


###Slōka 28 / श्लोक २८###


    सा विशीर्णा शरैः भिन्ना पपात धरणी तले ।
    गदा मंत्र औषधि बलैर् व्याली इव विनिपातिता ॥३-२९-२८॥


