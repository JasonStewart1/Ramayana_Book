अरण्यकाण्डम्
===============================


###Slōka 1###


    त्वरमणः ततो गत्वा जनस्थानात् अकंपनः ।
    प्रविश्य लंकाम् वेगेन रावणम् वाक्यम् अब्रवीत् ॥३-३१-१॥


###Slōka 2###


    जनस्थान स्थिता राजन् रक्षसा बहवो हताः ।
    खरः च निहतः संख्ये क्थम्चित् अहम् आगतः ॥३-३१-२॥


###Slōka 3###


    एवम् उक्तो दशग्रीवः क्रुद्धः संरकत लोचनः ।
    अकंपनम् उवाच इदम् निर्दहन् इव तेजसा ॥३-३१-३॥


###Slōka 4###


    केन भीमम् जनस्थानम् हतम् मम परासुना ।
    को हि सर्वेषु लोकेषु गतिम् न अधिगमिष्यति ॥३-३१-४॥


###Slōka 5###


    न हि मे विप्रियम् कृता शक्यम् मघवता सुखम् ।
    प्रप्तुम् वैश्रवणेन अपि न यमेन च विष्णुना ॥३-३१-५॥


###Slōka 6###


    कालस्य च अपि अहम् कलो दहेयम् अपि पावकम् ।
    मृत्युम् मरण धर्मेण संयोजयितुम् उत्सहे ॥३-३१-६॥


###Slōka 7###


    वातस्य तरसा वेगम् निहन्तुम् अपि च उत्सहे ।
    दहेयम् अपि संक्रुद्धः तेजसा आदित्य पावकौ ॥३-३१-७॥


###Slōka 8###


    तथा क्रुद्धम् दशग्रीवम् कृतांजलिः अकंपनः ।
    भयात् संदिग्धया वचा रावणम् याचते अभयम् ॥३-३१-८॥


###Slōka 9###


    दशग्रीवो अभयम् तस्मै प्रददौ रक्षसाम् वरः ।
    स विस्रब्धो अब्रवीत् वाक्यम् असंदिग्धम् अकंपनः ॥३-३१-९॥


###Slōka 10###


    पुत्रो दशरथः ते सिंह संहननो युवा ।
    रामो नाम महास्कंधो वृत्त आयत महाभुजः ॥३-३१-१०॥


###Slōka 11###


    श्यामः पृथुयशाः श्रीमान् अतुल्य बल विक्रमः ।
    हतः तेन जनस्थाने खरः च सह दूषणः ॥३-३१-११॥


###Slōka 12###


    अकंपन वचः श्रुत्वा रावणो राक्षसाधिप ।
    नागेन्द्र इव निःश्वस्य इदम् वचनम् अब्रवीत् ॥३-३१-१२॥


###Slōka 13###


    स सुरेन्द्रेण संयुक्तो रामः सर्व अमरैः सह ।
    उपयातो जनस्थानम् ब्रूहि कच्चित् अकंपन ॥३-३१-१३॥


###Slōka 14###


    रावणस्य पुनर् वाक्यम् निशम्य तद् अकंपनः ।
    आचचक्षे बलम् तस्य विक्रमम् च महात्मनः ॥३-३१-१४॥


###Slōka 15###


    रामो नाम महातेजाः श्रेष्टः सर्व धनुष्मताम् ।
    दिव्य अस्त्र गुण संपन्नः परम्धर्म गतो युधि ॥३-३१-१५॥


###Slōka 16###


    तस्य अनुरूपो बलब्वान् रक्ताक्षो दुन्दुभि स्वनः ।
    कनीयान् लक्ष्मणो भ्राता राका शशि निभ आननः ॥३-३१-१६॥


###Slōka 17###


    स तेन सह संयुक्तः पावकेन अनिलो यथा ।
    श्रीमान् राज वरः तेन जनस्थानम् निपातितम् ॥३-३१-१७॥


###Slōka 18###


    न एव देवा महत्मनो न अत्र कार्या विचारणा ।
    शरा रामेण तु उत्सृष्टा रुक्मपुंखाः पतत्रिणः ॥३-३१-१८॥


###Slōka 19###


    सर्पाः पंचानना भूत्वा भक्षयन्ति स्म राक्षसान् ।
    येन येन च गच्छन्ति राक्षसा भय कर्शिताः ॥३-३१-१९॥


###Slōka 20###


    तेन तेन स्म पश्यन्ति रामम् एव अग्रतः स्थितम् ।
    इत्थम् विनाशितम् जनस्थानम् तेन तव अनघ ॥३-३१-२०॥


###Slōka 21###


    अकंपन अचः श्रुत्वा रावणो वाक्यम् अब्रवीत् ।
    गमिष्यामि जनस्थनम् रामम् हन्तुम् स लक्ष्मणम् ॥३-३१-२१॥


###Slōka 22###


    अथ एवम् उक्ते वचने प्रोवाच इदम् अकंपनः ।
    श्रुणु राजन् यथा वृत्तम् रामस्य बल पौरुषम् ॥३-३१-२२॥


###Slōka 23###


    असाध्यः कुपितो रामो विक्रमेण महायशाः ।
    आप गायाः तु पूर्णाया वेगम् परिहरेत् शरैः ॥३-३१-२३॥


###Slōka 24###


    स तारा ग्रह नक्षत्रम् नभः च अपि अवसादयेत् ।
    असौ रामः तु सीदन्तीम् श्रीमान् अभ्युद्धरेत् महीम् ॥३-३१-२४॥


###Slōka 25###


    भित्वा वेलाम् समुद्रस्य लोकान् आप्लावयेत् विभुः ।
    वेगम् वा अपि समुद्रस्य वाअयुम् वा विधमेत् शरैः ॥३-३१-२५॥


###Slōka 26###


    संहृत्य वा पुनर् लोकान् विक्रमेण महायशाः ।
    शकतः श्रेष्ठः स पुरुषः स्रष्टुम् पुनर् अपि प्रजाः ॥३-३१-२६॥


###Slōka 27###


    न हि रामो दशग्रीव शक्यो जेतुम् रणे त्वया ।
    रक्षसाम् वा अपि लोकेन स्वर्गः पाप जनैः इव ॥३-३१-२७॥


###Slōka 28###


    न तम् वध्यम् अहम् मन्ये सर्वैः देव असुरैः अपि ।
    अयम् अस्य वध उपाय तत् एकमनाः शृउणु ॥३-३१-२८॥


###Slōka 29###


    भार्या तस्य उत्तमा लोके सीता नाम सुमध्यमा ।
    श्यामा सम विभक्त अंगी स्त्री रत्नम् रत्न बूषिता ॥३-३१-२९॥


###Slōka 30###


    न एव देवी न गन्धर्वी न अप्सरा न च पन्नगी ।
    तुल्या सीमन्तिनी तस्या मानुषी तु कुतो भवेत् ॥३-३१-३०॥


###Slōka 31###


    तस्य अपहर भार्याम् त्वम् तम् प्रमथ्य महावने ।
    सीताया रहितो रामो न च एव हि भविष्यति ॥३-३१-३१॥


###Slōka 32###


    अरोचयत् तद् वाक्यम् रावणो राक्षस अधिपः ।
    चिंतयित्वा महाबाहुः अकंपनम् उवाच ॥३-३१-३२॥


###Slōka 33###


    बाढम् कल्यम् गमिष्यामि हि एकः सारथिना सह ।
    आनेष्यामि च वैदेहीम् इमाम् हृष्टो महा पुरीम् ॥३-३१-३३॥


###Slōka 34###


    तत् एवम् उक्त्वा प्रययौ खर युक्तेन रावणः ।
    रथेन आदित्य वर्णेन दिशः सर्वाः प्रकाशयन् ॥३-३१-३४॥


###Slōka 35###


    स रथो राक्षस इंद्रस्य नक्षत्र पथगो महान् ।
    चंचूर्यमानः शुशुभे जलदे चंद्रमा इव ॥३-३१-३५॥


###Slōka 36###


    स दूरे च आश्रमम् गत्वा ताटकेयम् उपागतम् ।
    मारीचेन अर्चितो राजा भक्ष्य भोज्यैः अमानुषैः ॥३-३१-३६॥


###Slōka 37###


    तम् स्वयम् पूजयित्वा तु आसनेन उदकेन च ।
    अर्थ उपहितया वाचा मारीचो वाक्यम् अब्रवीत् ॥३-३१-३७॥


###Slōka 38###


    कश्चित् सुकुशलम् राजन् लोकानाम् राक्षसाधिप ।
    आशंके न अथ जाने त्वम् यतः तूर्णम् उपागतम् ॥३-३१-३८॥


###Slōka 39###


    एवम् उक्तो महातेजा मारीचेन स रावण ।
    ततः पश्चात् इदम् वाक्यम् अब्रवीत् वाक्य कोविदः ॥३-३१-३९॥


###Slōka 40###


    आरक्षो मे हतः तात रामेण अक्लिष्ट कारिणा ।
    जनस्थानम् अवध्यम् तत् सर्वम् युधि निपातितम् ॥३-३१-४०॥


###Slōka 41###


    तस्य मे कुरु साचिव्यम् तस्य भार्य अपहरणे ।
    राक्षसेन्द्र वचः श्रुत्वा मारीचो वाक्यम् अब्रवीत् ॥३-३१-४१॥


###Slōka 42###


    आख्याता केन वा सीता मित्र रूपेण शत्रुणा ।
    त्वया राक्षस शार्दूल को न नंदति नंदितः ॥३-३१-४२॥


###Slōka 43###


    सीताम् इह आनस्व इति को ब्रवीति ब्रवीहि मे ।
    रक्षो लोकस्य सर्वस्य कः शृंगम् च्छेत्तुम् इच्छति ॥३-३१-४३॥


###Slōka 44###


    प्रोत्साहयति यः च त्वम् स च शत्रुः असंशयम् ।
    आशी मुखात् दंष्ट्राम् उद्धर्तुम् च इच्छति त्वया ॥३-३१-४४॥


###Slōka 45###


    कर्मणा अनेन केन असि कापथम् प्रतिपादितः ।
    सुख सुप्तस्य ते राजन् प्रहृतम् केन मूर्धनि ॥३-३१-४५॥


###Slōka 46###


    विशुद्ध वंश अभिजना अग्र हस्तःतेजो मदः संस्थित दोर्??? विषाणः ।
    उदीक्षितुम् रावण न इह युक्तःस संयुगे राघव गन्धि हस्ती ॥३-३१-४६॥


###Slōka 47###


    असौ रण अन्तः स्थिति संधि वालःविदग्ध रक्षो मृग हा नृसिंहः ।
    सुप्तः त्वया बोधयितुम् न शक्यःशारांग पुर्णो निशित असि दंष्ट्Rअः ॥३-३१-४७॥


###Slōka 48###


    चापापहारे भुज वेग पंकेशर ऊर्मिमाले सु महा आहव ओघे ।
    न राम पाताल मुखे अति घोरेप्रस्कन्दितुम् राक्षस राज युक्तम् ॥३-३१-४८॥


###Slōka 49###


    प्रसीद लंकेश्वर राक्षसेन्द्रलंकाम् प्रसन्नो भव साधु गच्छ ।
    त्वम् स्वेषु दारेषु रमस्व नित्यम्रामः स भार्यो रमताम् वनेषु ॥३-३१-४९॥


###Slōka 50###


    एवम् उक्तो दशग्रीवो मारीचेन स रावणः ।
    न्यवर्तत पुरीम् लंकाम् विवेश च गृह उत्तमम् ॥३-३१-५०॥


