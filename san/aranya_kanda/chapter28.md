अरण्यकाण्डम्
===============================


## Chapter 28  / सर्गः २८##


###Slōka 1 / श्लोक १###


    निहतम् दूषणम् दृष्ट्वा रणे त्रिशिरसा सह ।
    खरस्य अपि अभवत् त्रासो दृष्ट्वा रामस्य विक्रमम् ॥३-२८-१॥


###Slōka 2 / श्लोक २###


    स दृष्ट्वा राक्षसम् सैन्यम् अविषह्यम् महाबलम् ।
    हतम् एकेन रामेण दूषणः त्रिशिरा अपि ॥३-२८-२॥


###Slōka 3 / श्लोक ३###


    तद् बलम् हत भूयिष्ठम् विमनाः प्रेक्ष्य राक्षसः ।
    आससाद खरो रामम् नमुचिर् वासवम् यथा ॥३-२८-३॥


###Slōka 4 / श्लोक ४###


    विकृष्य बलवत् चापम् नाराचान् रक्त भोजनान् ।
    खरः चिक्षेप रामाय क्रुद्धान् आशी विषान् इव ॥३-२८-४॥


###Slōka 5 / श्लोक ५###


    ज्याम् विधुन्वन् सुबहुशः शिक्षया अस्त्राणि दर्शयन् ।
    चचार समरे मार्गान् शरै रथ गतः खरः ॥३-२८-५॥


###Slōka 6 / श्लोक ६###


    स सर्वाः च दिशो बाणैः प्रदिशः च महारथः ।
    पूरयामास तम् दृष्ट्वा रामो अपि सुमहत् धनुः ॥३-२८-६॥


###Slōka 7 / श्लोक ७###


    स सायकैः दुर्विषहैः स स्फुलिन्गैः इव अग्निभिः ।
    नभः चकार अविवरम् पर्जन्य इव वृष्टिभिः ॥३-२८-७॥


###Slōka 8 / श्लोक ८###


    तद् बभूव शितैः बाणैः खर राम विसर्जितैः ।
    परि आकाशम् अनाकाशम् सर्वतः शर संकुलम् ॥३-२८-८॥


###Slōka 9 / श्लोक ९###


    शर जाल आवृतः सूर्यो न तदा स्म प्रकाशते ।
    अन्योन्य वध संरम्भात् उभयोः संप्रयुध्यतोः ॥३-२८-९॥


###Slōka 10 / श्लोक १०###


    ततो नालीक नाराचैः तीक्ष्ण अग्रैः च विकर्णिभिः ।
    आजघान रणे रामम् तोत्रैर् इव महा द्विपम् ॥३-२८-१०॥


###Slōka 11 / श्लोक ११###


    तम् रथस्थम् धनुष् पाणिम् राक्षसम् पर्यवस्थितम् ।
    ददृशुः सर्व भूतानि पाश हस्तम् इव अंतकम् ॥३-२८-११॥


###Slōka 12 / श्लोक १२###


    हन्तारम् सर्व सैन्यस्य पौरुषे पर्यवस्थितम् ।
    परिश्रन्तम् महासत्त्वम् मेने रामम् खरः तदा ॥३-२८-१२॥


###Slōka 13 / श्लोक १३###


    तम् सिंहम् इव विक्रान्तम् सिंह विक्रान्त गामिनम् ।
    दृष्ट्वा न उद्विजते रामः सिंहः क्षुद्र मृगम् यथा ॥३-२८-१३॥


###Slōka 14 / श्लोक १४###


    ततः सूर्य निकाशेन रथेन महता खरः ।
    आससाद अथ तम् रामम् पतंग इव पावकम् ॥३-२८-१४॥


###Slōka 15 / श्लोक १५###


    ततो अस्य सशरम् चापम् मुष्टि देशे महात्मनः ।
    खरः चिच्छेद रामस्य दर्शयन् हस्त लाघवम् ॥३-२८-१५॥


###Slōka 16 / श्लोक १६###


    स पुनः तु अपरान् सप्त शरान् आदाय वर्मणि ।
    निजघान रणे क्रुद्धः शक्र अशनि सम प्रभान् ॥३-२८-१६॥


###Slōka 17 / श्लोक १७###


    ततः शर सहस्रेण रामम् अप्रतिम ओजसम् ।
    अर्दयित्वा महानादम् ननाद समेरे खरः ॥३-२८-१७॥


###Slōka 18 / श्लोक १८###


    ततः तत् प्रहतम् बाणैः खर मुक्तैः सुपर्वभिः ।
    पपात कवचम् भूमौ रामस्य आदित्य वर्चसः ॥३-२८-१८॥


###Slōka 19 / श्लोक १९###


    स शरैः अर्पितः क्रुद्धः सर्व गात्रेषु राघवः ।
    रराज समरे रामो विधूमो अग्निर् इव ज्वलन् ॥३-२८-१९॥


###Slōka 20 / श्लोक २०###


    ततो गंभीर निर्ह्रादम् रामः शत्रु निबर्हणः ।
    चकार अंताय स रिपोः सज्यम् अन्यन् महत् धनुः ॥३-२८-२०॥


###Slōka 21 / श्लोक २१###


    सुमहत् वैष्णवम् यत् तत् अतिसृष्टम् महर्षिणा ।
    वरम् तत् धनुः उद्यम्य खरम् समभिधावत ॥३-२८-२१॥


###Slōka 22 / श्लोक २२###


    ततः कनक पुंखैः तु शरैः संनत पर्वभिः ।
    चिच्छेद रामः संक्रुद्धः खरस्य समरे ध्वजम् ॥३-२८-२२॥


###Slōka 23 / श्लोक २३###


    स दर्शनीयो बहुधा विच्छिन्नः कांचनो ध्वजः ।
    जगाम धरणीम् सूर्यो देवतानाम् इव आज्ञया ॥३-२८-२३॥


###Slōka 24 / श्लोक २४###


    तम् चतुर्भिः खरः क्रुद्धो रामम् गात्रेषु मार्गणैः ।
    विव्याध हृदि मर्मज्ञो मातंगम् इव तोमरैः ॥३-२८-२४॥


###Slōka 25 / श्लोक २५###


    स रामो बहुभिः बाणैः खर कार्मुक निःसृतैः ।
    विद्धो रुधिर सिक्तांगो बभूव रुषितो भृशम् ॥३-२८-२५॥


###Slōka 26 / श्लोक २६###


    स धनुर् धन्विनाम् श्रेष्ठः प्रगृह्य परम आहवे ।
    मुमोच परम इष्वासः षट् शरान् अभिलक्षितान् ॥३-२८-२६॥


###Slōka 27 / श्लोक २७###


    शिरसि एकेन बाणेन द्वाभ्याम् बाह्वोर् अथ आर्पयत् ।
    त्रिभिः चन्द्र अर्ध वक्त्रैः च वक्षसि अभिजघान ह ॥३-२८-२७॥


###Slōka 28 / श्लोक २८###


    ततः पश्चात् महातेजा नाराचान् भास्कर उपमान् ।
    जघान राक्षसम् क्रुद्धः त्रयोदश शिला अशितान् ॥३-२८-२८॥


###Slōka 29 / श्लोक २९###


    रथस्य युगम् एकेन चतुर्भिः शबलान् हयान् ।
    षष्ठेन च शिरः संख्ये चिच्छेद खर सारथेः ॥३-२८-२९॥


###Slōka 30 / श्लोक ३०###


    त्रिभिः त्रिवेणून् बलवान् द्वाभ्याम् अक्षम् महाबलः ।
    द्वादशेन तु बाणेन खरस्य स शरम् धनुः ॥३-२८-३०॥


###Slōka 31 / श्लोक ३१###


    छित्त्वा वज्र निकाशेन राघवः प्रहसन् इव ।
    त्रयोदशेन इन्द्र समो बिभेद समरे खरम् ॥३-२८-३१॥


###Slōka 32 / श्लोक ३२###


    प्रभग्न धन्वा विरथो हत अश्वो हत सारथिः ।
    गदा पाणिः अवप्लुत्य तस्थौ भूमौ खरः तदा ॥३-२८-३२॥


###Slōka 33 / श्लोक ३३###


    तत् कर्म रामस्य महारथस्यसमेत्य देवाः च महर्षयः च ।
    अपूजयन् प्रांजलयः प्रहृष्टाःतदा विमान अग्र गताः समेताः ॥३-२८-३३॥


