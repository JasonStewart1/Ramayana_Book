अरण्यकाण्डम्
===============================


## Chapter 40  / सर्गः ४०##


###Slōka 1 / श्लोक १###


    मारीचस्य तु तत् वाक्यम् क्षमम् युक्तम् च रावणः ।
    उक्तो न प्रतिजग्राह मर्तु काम इव औषधम् ॥३-४०-१॥


###Slōka 2 / श्लोक २###


    तम् पथ्य हित वक्तारम् मारीचम् राक्षसाधिपः ।
    अब्रवीत् परुषम् वाक्यम् अयुक्तम् काल चोदितः ॥३-४०-२॥


###Slōka 3 / श्लोक ३###


    यत् किल एतत् अयुक्तार्थम् मारीच मयि कथ्यते ।
    वाक्यम् निष्फलम् अत्यर्थम् बीजम् उप्तम् इव ऊषरे ॥३-४०-३॥


###Slōka 4 / श्लोक ४###


    त्वत् वाक्यैः न तु माम् शक्यम् - भेतुम् - भेत्तुम् रामस्य संयुगे ।
    पाप शीलस्य मूर्खस्य मानुषस्य विशेषतः ॥३-४०-४॥


###Slōka 5 / श्लोक ५###


    यः त्यक्त्वा सुहृदो राज्यम् मातरम् पितरम् तथा ।
    स्त्री वाक्यम् प्राकृतम् श्रुत्वा वनम् एक पदे गतः ॥३-४०-५॥


###Slōka 6 / श्लोक ६###


    अवश्यम् तु मया तस्य संयुगे खर घातिनः ।
    प्राणैः प्रियतरा सीता हर्तव्या तव संनिधौ ॥३-४०-६॥


###Slōka 7 / श्लोक ७###


    एवम् मे निश्चिता बुद्धिः हृदि मारीच विद्यते ।
    न व्यावर्तयितुम् शक्या स इन्द्रैः अपि सुर असुरैः ॥३-४०-७॥


###Slōka 8 / श्लोक ८###


    दोषम् गुणम् वा संपृष्टः त्वम् एवम् वक्तुम् अर्हसि ।
    अपायम् वा अपि उपायम् वा कार्यस्य अस्य विनिश्चये ॥३-४०-८॥


###Slōka 9 / श्लोक ९###


    संपृष्टेन तु वक्तव्यम् सचिवेन विपश्चिता ।
    उद्यत अंजलिना राज्ञे य इच्छेत् भूतिम् आत्मनः ॥३-४०-९॥


###Slōka 10 / श्लोक १०###


    वाक्यम् अप्रतिकूलम् तु मृदु पूर्वम् शुभम् हितम् ।
    उपचारेण युक्तम् च वक्तव्यो वसुधा अधिपः ॥३-४०-१०॥


###Slōka 11 / श्लोक ११###


    स अवमर्दम् तु यत् वाक्यम् अथवा मारीच हितम् उच्यते ।
    न अभिनंदति तत् राजा मानार्थी मान वर्जितम् ॥३-४०-११॥


###Slōka 12 / श्लोक १२###


    पंच रूपाणि राजानो धारयन्ति अमित ओजसः ।
    अग्नेः इन्द्रस्य सोमस्य यमस्य वरुणस्य च ॥३-४०-१२॥


###Slōka 13 / श्लोक १३###


    औष्ण्यम् तथा विक्रमम् च सौम्यम् दण्डम् प्रसन्नताम् ।
    धारयन्ति महाताम्नो राजानः क्षणदाचर ॥३-४०-१३॥


###Slōka 14 / श्लोक १४###


    तस्मात् सर्वासु अवस्थासु मान्याः पूज्याः च पार्थिवाः ।
    त्वम् तु धर्मम् अविज्ञाय केवलम् मोहम् आश्रितः ॥३-४०-१४॥


###Slōka 15 / श्लोक १५###


    अभ्यागतम् माम् दौरात्म्यात् परुषम् वदसि ईदृशम् ।
    गुण दोषौ न पृच्छामि क्षमम् च आत्मनि राक्षस ॥३-४०-१५॥


###Slōka 16 / श्लोक १६###


    मया उक्तम् अपि च एतावत् त्वाम् प्रति अमितविक्रम ।
    अस्मिन् तु स भवान् कृत्ये साहाय्यम् कर्तुम् अर्हसि ॥३-४०-१६॥


###Slōka 17 / श्लोक १७###


    श्रुणु तत् कर्म साहाय्ये यत् कार्यम् वचनात् मम ।
    सौवर्णः त्वम् मृगो भूत्वा चित्रो रजत बिन्दुभिः ॥३-४०-१७॥


###Slōka 18 / श्लोक १८###


    आश्रमे तस्य रामस्य सीतायाः प्रमुखे चर ।
    प्रलोभयित्वा वैदेहीम् यथा इष्टम् गन्तुम् अर्हसि ॥३-४०-१८॥


###Slōka 19 / श्लोक १९###


    त्वाम् हि माया मयम् दृष्ट्वा कांचनम् जात विस्मया ।
    आनय एनम् इति क्षिप्रम् रामम् वक्ष्यति मैथिली ॥३-४०-१९॥


###Slōka 20 / श्लोक २०###


    अपक्रान्ते च काकुत्स्थे दूरम् च यात्वा अपि उदाहर ।
    हा सीते लक्ष्मणे इति एवम् राम वाक्य अनुरूपकम् ॥३-४०-२०॥


###Slōka 21 / श्लोक २१###


    तत् श्रुत्वा राम पदवीम् सीताया च प्रचोदितः ।
    अनुगच्छति संभ्रांतम् सौमित्रिः अपि सौहृदात् ॥३-४०-२१॥


###Slōka 22 / श्लोक २२###


    अपक्रान्ते च काकुत्स्थे लक्ष्मण च यथा सुखम् ।
    आहरिष्यामि वैदेहीम् सहस्राक्षः शचीम् इव ॥३-४०-२२॥


###Slōka 23 / श्लोक २३###


    एवम् कृत्वा तु इदम् कार्यम् यथा इष्टम् गच्छ राक्षस ।
    राज्यस्य अर्धम् प्रदास्यामि मारीच तव सुव्रत ॥३-४०-२३॥


###Slōka 24 / श्लोक २४###


    गच्छ सौम्य शिवम् मार्गम् कार्यस्य अस्य विवृद्धये ।
    अहम् तु अनुगमिष्यामि स रथो दण्डका वनम् ॥३-४०-२४॥


###Slōka 25 / श्लोक २५###


    प्राप्य सीताम् अयुद्धेन वंचयित्वा तु राघवम् ।
    लंकाम् प्रति गमिष्यामि कृत कार्यः सह त्वया ॥३-४०-२५॥


###Slōka 26 / श्लोक २६###


    नो चेत् करोषि मारीच हन्मि त्वाम् अहम् अद्य वै ।
    एतत् कार्यम् अवश्यम् मे बलाद् अपि करिष्यसि ।राज्ञो हि प्रतिकूलस्थो न जातु सुखम् एधते ॥३-४०-२६॥


###Slōka 27 / श्लोक २७###


    आसाद्या तम् जीवित सम्शयः तेमृत्युर् ध्रुवो हि अद्य मया विरुध्यतः ।
    एतत् यथावत् परिगृह्य बुद्ध्यायत् अत्र पथ्यम् कुरु तत् तथा त्वम् ॥३-४०-२७॥


