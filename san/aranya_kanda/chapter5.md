अरण्यकाण्डम्
===============================


## Chapter 5  / सर्गः ५##


###Slōka 1 / श्लोक १###


    हत्वा तु तम् भीम बलम् विराधम् राक्षसम् वने ।
    ततः सीताम् परिष्वज्य समाश्वास्य च वीर्यवान् ॥३-५-१॥


###Slōka 2 / श्लोक २###


    अब्रवीत् भ्रातरम् रामो लक्ष्मणम् दीप्त तेजसम् ।
    कष्टम् वनम् इदम् दुर्गम् न च स्मो वन गोचराः ॥३-५-२॥


###Slōka 3 / श्लोक ३###


    अभिगच्छामहे शीघ्रम् शरभङ्गम् तपो धनम् ।
    आश्रमम् शरभन्गस्य राघवोऽभिजगाम ह ॥३-५-३॥


###Slōka 4 / श्लोक ४###


    तस्य देव प्रभावस्य तपसा भावित आत्मनः ।
    समीपे शरभंगस्य ददर्श महत् अद्भुतम् ॥३-५-४॥


###Slōka 5 / श्लोक ५###


    विभ्राजमानम् वपुषा सूर्य वैश्वानर प्रभम् ।
    रथ प्रवरम् आरूढम् आकाशे विबुध अनुगम् ॥३-५-५॥


###Slōka 6 / श्लोक ६###


    असंस्पृशन्तम् वसुधाम् ददर्श विबुध ईश्वरम् ।
    संप्रभ आभरणम् देवम् विरजो अंबर धारिणम् ॥३-५-६॥


###Slōka 7 / श्लोक ७###


    तत् विधैः एव बहुभिर् पूज्यमानम् महात्मभिः ।
    हरितैः वाजिभिर् युक्तम् अंतरिक्ष गतम् रथम् ॥३-५-७॥


###Slōka 8 / श्लोक ८###


    ददर्श अदूरतः तस्य तरुण आदित्य संनिभम् ।
    पाण्डुर अभ्र घन प्रख्यम् चन्द्र मण्डल संनिभम् ॥३-५-८॥


###Slōka 9 / श्लोक ९###


    अपश्यत् विमलम् छत्रम् चित्र माल्य उपशोभितम् ।
    चामर व्यजने च अग्र्ये रुक्म दण्डे महाधने ॥३-५-९॥


###Slōka 10 / श्लोक १०###


    गृहीते वर नारीभ्याम् धूयमाने च मूर्धनि ।
    गन्धर्व अमर सिद्धाः च बहवः परम ऋषयः ॥३-५-१०॥


###Slōka 11 / श्लोक ११###


    अन्तरिक्ष गतम् देवम् गीर्भिर् अग्र्याभिर् ऐडियन् ।
    सह संभाषमाणे तु शरभंगेन वासवे ॥३-५-११॥


###Slōka 12 / श्लोक १२###


    दृष्ट्वा शत क्रतुम् तत्र रामो लक्ष्मणम् अब्रवीत् ।
    रामोऽथ रथम् उद्दिश्य भ्रातुर् दर्शयत अद्भुतम् ॥३-५-१२॥


###Slōka 13 / श्लोक १३###


    अर्चिष्मन्तम् श्रिया जुष्टम् अद्भुतम् पश्य लक्ष्मण ।
    प्रतपन्तम् इव आदित्यम् अन्तरिक्ष गतम् रथम् ॥३-५-१३॥


###Slōka 14 / श्लोक १४###


    ये हयाः पुरु हूतस्य पुरा शक्रस्य नः श्रुताः ।
    अन्तरिक्ष गता दिव्याः ते इमे हरयो ध्रुवम् ॥३-५-१४॥


###Slōka 15 / श्लोक १५###


    इमे च पुरुष व्याघ्र ये तिष्ठन्ति अभितः दिशम् ।
    शतम् शतम् कुण्डलिनो युवानः खड्ग पाणयः ॥३-५-१५॥


###Slōka 16 / श्लोक १६###


    विस्तीर्ण विपुल उरस्काः परिघायत बाहवः ।
    शोणांशु वसनाः सर्वे व्याघ्र इव दुरासदाः ॥३-५-१६॥


###Slōka 17 / श्लोक १७###


    उरो देशेषु सर्वेषाम् हारा ज्वलन संनिभाः ।
    रूपम् बिभ्रति सौमित्रे पंच विंशति वार्षिकम् ॥३-५-१७॥


###Slōka 18 / श्लोक १८###


    एतद्धि किल देवानाम् वयो भवति नित्यदा ।
    यथा इमे पुरुष व्याघ्रा दृश्यन्ते प्रिय दर्शनाः ॥३-५-१८॥


###Slōka 19 / श्लोक १९###


    इह एव सह वैदेह्या मुहूर्तम् तिष्ठ लक्ष्मण ।
    यावत् जानामि अहम् व्यक्तम् क एष द्युतिमान् रथे ॥३-५-१९॥


###Slōka 20 / श्लोक २०###


    तम् एवम् उक्त्वा सौमित्रिम् इह एव स्थीयताम् इति ।
    अभिचक्राम काकुत्स्थः शरभंग आश्रमम् प्रति ॥३-५-२०॥


###Slōka 21 / श्लोक २१###


    ततः समभिगच्छन्तम् प्रेक्ष्य रामम् शची पतिः ।
    शरभंगम् अनुज्ञाप्य विबुधान् इदम् अब्रवीत् ॥३-५-२१॥


###Slōka 22 / श्लोक २२###


    इह उपयाति असौ रामो यावन् माम् न अभिभाषते ।
    निष्ठाम् नयत तावत् तु ततो मा द्रष्टुम् अर्हति ॥३-५-२२॥


###Slōka 23 / श्लोक २३###


    जितवन्तम् कृतार्थम् हि तदा अहम् अचिराद् इमम् ।
    कर्म हि अनेन कर्तव्यम् महत् अन्यैः सुदुष्करम् ॥३-५-२३॥


###Slōka 24 / श्लोक २४###


    अथ वज्री तम् आमंत्र्य मानयित्वा च तापसम् ।
    रथेन हय युक्तेन ययौ दिवम् अरिन्दमः ॥३-५-२४॥


###Slōka 25 / श्लोक २५###


    प्रयाते तु सहस्राक्षे राघवः सपरिच्छदः ।
    अग्नि होत्रम् उपासीनम् शरभंगम् उपागमत् ॥३-५-२५॥


###Slōka 26 / श्लोक २६###


    तस्य पादौ च संगृह्य रामः सीता च लक्ष्मणः ।
    निषेदुः तद् अनुज्ञाता लब्ध वासा निमंत्रिताः ॥३-५-२६॥


###Slōka 27 / श्लोक २७###


    ततः शक्र उपयानम् तु पर्यपृच्छत राघवः ।
    शरभंगः च तत् सर्वम् राघवाय न्यवेदयत् ॥३-५-२७॥


###Slōka 28 / श्लोक २८###


    माम् एष वरदो राम ब्रह्म लोकम् निनीषति ।
    जितम् उग्रेण तपसा दुष्प्रापम् अकृत आत्मभिः ॥३-५-२८॥


###Slōka 29 / श्लोक २९###


    अहम् ज्ञात्वा नर व्याघ्र वर्तमानम् अदूरतः ।
    ब्रह्म लोकम् न गच्छामि त्वाम् अदृष्ट्वा प्रिय अतिथिम् ॥३-५-२९॥


###Slōka 30 / श्लोक ३०###


    त्वया अहम् पुरुषव्याघ्र धार्मिकेण महत्मनाअ ।
    समागम्य गमिष्यामि त्रिदिवम् च अवरम् परम् ॥३-५-३०॥


###Slōka 31 / श्लोक ३१###


    अक्षया नर शार्दूल जितालोका मया शुभाः ।
    ब्राह्म्याः च नाक पृष्ठ्याः च प्रतिगृह्णीष्व मामकान् ॥३-५-३१॥


###Slōka 32 / श्लोक ३२###


    एवम् उक्तो नरव्याघ्रः सर्व शास्त्र विशारदः ।
    ऋषिणा शरभंगेन राघवो वाक्यम् अब्रवीत् ॥३-५-३२॥


###Slōka 33 / श्लोक ३३###


    अहम् एव आहरिष्यामि सर्वान् लोकान् महामुने ।
    आवासम् तु अहम् इच्छामि प्रदिष्टम् इह कानने ॥३-५-३३॥


###Slōka 34 / श्लोक ३४###


    राघवेण एवम् उक्तः तु शक्र तुल्य बलेन वै ।
    शरभंगो महाप्राज्ञः पुनर् एव अब्रवीत् वचः ॥३-५-३४॥


###Slōka 35 / श्लोक ३५###


    इह राम महातेजाः सुतीक्ष्णो नम धार्मिकः ।
    वसति अरण्ये नियतः स ते श्रेयो विधास्यति ॥३-५-३५॥


###Slōka 36 / श्लोक ३६###


    सुतीक्ष्णम् अभिगच्छ त्वम् शुचौ देशे तपस्विनम् ।
    रमणीये वनोद्देशे स ते वासम् विधास्यति ॥३-५-३६॥


###Slōka 37 / श्लोक ३७###


    इमाम् मन्दाकिनीम् राम प्रतिस्रोतम् अनुव्रज ।
    नदीम् पुष्पोडुप वहाम् ततः तत्र गमिष्यसि ॥३-५-३७॥


###Slōka 38 / श्लोक ३८###


    एष पन्था नरव्याघ्र मुहूर्तम् पश्य तात माम् ।
    यावत् जहामि गात्राणि जीर्णाम् त्वचम् इव उरगः ॥३-५-३८॥


###Slōka 39 / श्लोक ३९###


    ततो अग्निम् सु समाधाय हुत्वा च आज्येन मंत्रवित् ।
    शरभंगो महातेजाः प्रविवेश हुताशनम् ॥३-५-३९॥


###Slōka 40 / श्लोक ४०###


    तस्य रोमाणि केशाम् च तदा वह्निः महात्मनः ।
    जीर्णम् त्वचम् तद् अस्थीनि यत् च मांसम् च शोणितम् ॥३-५-४०॥


###Slōka 41 / श्लोक ४१###


    स च पावक संकाशः कुमारः समपद्यत ।
    उत्थाय अग्निचयात् तस्मात् शरभंगो व्यरोचत ॥३-५-४१॥


###Slōka 42 / श्लोक ४२###


    स लोकान् आहिताग्नीनाम् ऋषीणाम् च महात्मनाम् ।
    देवानाम् च व्यतिक्रम्य ब्रह्म लोकम् व्यरोहत ॥३-५-४२॥


###Slōka 43 / श्लोक ४३###


    स पुण्य कर्मा भुवने द्विजर्षभःपितामहम् सानुचरम् ददर्श ह ।
    पितामहः च अपि समीक्ष्य तम् द्विजम्ननन्द सुस्वागतम् इति उवाच ह  ॥३-५-४३॥


