अरण्यकाण्डम्
===============================


###Slōka 1###


    रामः प्रेक्ष्य तु तम् गृध्रम् भुवि रौद्रेण पातितम् ।
    सौमित्रिम् मित्र संपन्नम् इदम् वचनम् अब्रवीत् ॥३-६८-१॥


###Slōka 2###


    मम अयम् नूनम् अर्थेषु यतमानो विहंगमः ।
    राक्षसेन हतः संख्ये प्राणान् त्यजति मत् कृते ॥३-६८-२॥


###Slōka 3###


    अति खिन्नः शरीरे अस्मिन् प्राणो लक्ष्मण विद्यते ।
    तथा स्वर विहीनो अयम् विक्लवम् समुदीक्षते ॥३-६८-३॥


###Slōka 4###


    जटायो यदि शक्नोषि वाक्यम् व्याहरितुम् पुनः ।
    सीताम् आख्याहि भद्रम् ते वधम् आख्याहि च आत्मनः ॥३-६८-४॥


###Slōka 5###


    किम् निमित्तो जहार आर्याम् रावणः तस्य किम् मया ।
    अपराधम् तु यम् दृष्ट्वा रावणेन हृता प्रिया ॥३-६८-५॥


###Slōka 6###


    कथम् तत् चन्द्र संकाशम् मुखम् आसीत् मनोहरम् ।
    सीतया कानि च उक्तानि तस्मिन् काले द्विजोत्तम ॥३-६८-६॥


###Slōka 7###


    कथम् वीर्यः कथम् रूपः किम् कर्मा स च राक्षसः ।
    क्व च अस्य भवनम् तात ब्रूहि मे परिपृच्छतः ॥३-६८-७॥


###Slōka 8###


    तम् उद्वीक्ष्य सः धर्मात्मा विलपन्तम् अनाथवत् ।
    वाचा विक्लवया रामम् इदम् वचनम् अब्रवीत् ॥३-६८-८॥


###Slōka 9###


    सा हृता राक्षसेन्द्रेण रावणेन दुरात्मना ।
    मायाम् आस्थाय विपुलाम् वात दुर्दिन संकुलाम् ॥३-६८-९॥


###Slōka 10###


    परिक्लांतस्य मे तात पक्षौ चित्त्वा निशाचरः ।
    सीताम् आदाय वैदेहीम् प्रयातो दक्षिणा मुखः ॥३-६८-१०॥


###Slōka 11###


    उपरुध्यन्ति मे प्राणा दृष्टिर् भ्रमति राघव ।
    पश्यामि वृक्षान् सौवर्णान् उशीर कृत मूर्धजान् ॥३-६८-११॥


###Slōka 12###


    येन याति मुहूर्तेन सीताम् आदाय रावणः ।
    विप्रनष्टम् धनम् क्षिप्रम् तत् स्वामि प्रतिपद्यते ॥३-६८-१२॥


###Slōka 13###


    विन्दो नाम मुहूर्तो असौ स च काकुत्स्थ न अबुधत् ।
    त्वत् प्रियाम् जानकीम् हृत्वा रावणो राक्षसेश्वर ।झषवत् बडिशम् गृह्य क्षिप्रम् एव विनश्यति ॥३-६८-१३॥


###Slōka 14###


    न च त्वया व्यथा कार्या जनकस्य सुताम् प्रति ।
    वैदेह्या रंस्यसे क्षिप्रम् हत्वा तम् रणमूर्धनि ॥३-६८-१४॥


###Slōka 15###


    असंमूढस्य गृध्रस्य रामम् प्रति अनुभाषतः ।
    आस्यात् सुस्राव रुधिरम् म्रियमाणस्य स अमिषम् ॥३-६८-१५॥


###Slōka 16###


    पुत्रो विश्रवसः साक्षात् भ्राता वैश्रवणस्य च ।
    इति उक्त्वा दुर्लभान् प्राणान् मुमोच पतगेश्वरः ॥३-६८-१६॥


###Slōka 17###


    ब्रूहि ब्रूहि इति रामस्य ब्रुवाणस्य कृतांजलेः ।
    त्यक्त्वा शरीरम् गृध्रस्य जग्मुः प्राणा विहायसम् ॥३-६८-१७॥


###Slōka 18###


    स निक्षिप्य शिरो भूमौ प्रसार्य चरणौ तदा ।
    विक्षिप्य च शरीरम् स्वम् पपात धरणी तले ॥३-६८-१८॥


###Slōka 19###


    तम् गृध्रम् प्रेक्ष्य ताम्र अक्षम् गत असुम् अचलोपमम् ।
    रामः सु बहुभिः दुह्खैः दीनः सौमित्रिम् अब्रवीत् ॥३-६८-१९॥


###Slōka 20###


    बहूनि रक्षसाम् वासे वर्षाणि वसता सुखम् ।
    अनेन दण्डकारण्ये विशीर्णम् इह पक्षिणा ॥३-६८-२०॥


###Slōka 21###


    अनेक वार्षिको यः तु चिर काल समुत्थितः ।
    सो अयम् अद्य हतः शेते कालो हि दुर्अतिक्रमः ॥३-६८-२१॥


###Slōka 22###


    पश्य लक्ष्मण गृध्रो अयम् उपकारी हतः च मे ।
    सीताम् अभ्यवपन्नो हि रावणेन बलीयसा ॥३-६८-२२॥


###Slōka 23###


    गृध्र राज्यम् परित्यज्य पितृ पैतामहम् महत् ।
    मम हेतोः अयम् प्राणान् मुमोच पतगेश्वरः ॥३-६८-२३॥


###Slōka 24###


    सर्वत्र खलु दृश्यन्ते साधवो धर्म चारिणः ।
    शूराः शरण्याः सौमित्रे तिर्यक् योनि गतेषु अपि ॥३-६८-२४॥


###Slōka 25###


    सीता हरणजं दुःखम् न मे सौम्य तथा गतम् ।
    यथा विनाशो गृध्रस्य मत् कृते च परंतप ॥३-६८-२५॥


###Slōka 26###


    राजा दशरथः श्रीमान् यथा मम मया यशाः ।
    पूजनीयः च मान्यः च तथा अयम् पतगेश्वरः ॥३-६८-२६॥


###Slōka 27###


    सौमित्रे हर काष्ठानि निर्मथिष्यामि पावकम् ।
    गृध्र राजम् दिधक्षामि मत् कृते निधनम् गतम् ॥३-६८-२७॥


###Slōka 28###


    नाथम् पतग लोकस्य चिताम् आरोपयामि अहम् ।
    इमम् धक्ष्यामि सौमित्रे हतम् रौद्रेण रक्षसा ॥३-६८-२८॥


###Slōka 29###


    या गतिः यज्ञ शीलानाम् आहित अग्नेः च या गतिः ।
    अ पर आवर्तिनाम् या च या च भूमि प्रदायिनाम् ॥३-६८-२९॥


###Slōka 30###


    मया त्वम् समनुज्ञातो गच्छ लोकान् अनुत्तमान् ।
    गृध्र राज महा सत्त्व संस्कृतः च मया व्रज ॥३-६८-३०॥


###Slōka 31###


    एवम् उक्त्वा चिताम् दीप्ताम् आरोप्य पतगेश्वरम् ।
    ददाह रामो धर्मात्मा स्व बन्धुम् इव दुःखितः ॥३-६८-३१॥


###Slōka 32###


    रामो अथ सह सौमित्रिः वनम् यात्वा स वीर्यवान् ।
    स्थूलान् हत्वा महा रोहीन् अनु तस्तार तम् द्विजम् ॥३-६८-३२॥


###Slōka 33###


    रोहि मांसानि च उद्धृत्य पेशी कृत्वा महायशाः ।
    शकुनाय ददौ रामो रम्ये हरित शाद्वले ॥३-६८-३३॥


###Slōka 34###


    यत् तत् प्रेतस्य मर्त्यस्य कथयन्ति द्विजातयः ।
    तत् स्वर्ग गमनम् पित्र्यम् क्षिप्रम् रामो जजाप ह ॥३-६८-३४॥


###Slōka 35###


    ततो गोदावरीम् गत्वा नदीम् नर वर आत्मजौ ।
    उदकम् चक्रतुः तस्मै गृध्र राजाय तौ उभौ ॥३-६८-३५॥


###Slōka 36###


    शास्त्र दृष्टेन विधिना जले गृधाय राघवौ ।
    स्नात्वा तौ गृध्र राजाय उदकम् चक्रुः तदा ॥३-६८-३६॥


###Slōka 37###


    स गृध्र राजः कृतवान् यशस्करम्सु दुष्करम् कर्म रणे निपातितः ।
    महर्षि कल्पेन च संस्कृतः तदाजगाम पुण्याम् गतिम् आत्मनः शुभाम् ॥३-६८-३७॥


###Slōka 38###


    कृतोदकौ तौ अपि पक्षि सत्तमेस्थिराम् च बुद्धिम् प्रणिधाय जग्मुतुः ।
    प्रवेश्य सीता अधिगमने ततो मनोवनम् सुरेन्द्रौ इव विष्णु वासवौ ॥३-६८-३८॥


