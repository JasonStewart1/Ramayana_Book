अरण्यकाण्डम्
===============================


###Slōka 1###


    सा तथा उक्ता तु वैदेही निर्भया शोक कर्शिता ।
    तृणम् अन्तरतः कृत्वा रावणम् प्रति अभाषत ॥३-५६-१॥


###Slōka 2###


    राजा दशरथो नाम धर्म सेतुः इव अचलः ।
    सत्य सन्धः परिज्ञातो यस्य पुत्रः स राघवः ॥३-५६-२॥


###Slōka 3###


    रामो नाम स धर्मात्मा त्रिषु लोकेषु विश्रुतः ।
    दीर्घ बाहुः विशालाक्षो दैवतम् स पतिः मम ॥३-५६-३॥


###Slōka 4###


    इक्ष्वाकूणाम् कुले जातः सिंह स्कन्धो महाद्युतिः ।
    लक्ष्मणेन सह भ्रात्रा यः ते प्राणान् हरिष्यति ॥३-५६-४॥


###Slōka 5###


    प्रत्यक्षम् यदि अहम् तस्य त्वया स्याम् धर्षिता बलात् ।
    शयिता त्वम् हतः संख्ये जनस्थाने यथा खरः ॥३-५६-५॥


###Slōka 6###


    य एते राक्षसाः प्रोक्ता घोर रूपा महाबलाः ।
    राघवे निर्विषाः सर्वे सुपर्णे पन्नगा यथा ॥३-५६-६॥


###Slōka 7###


    तस्य ज्या विप्रमुक्ताः ते शराः कांचन भूषणाः ।
    शरीरम् विधमिष्यन्ति गंगा कूलम् इव ऊर्मयः ॥३-५६-७॥


###Slōka 8###


    असुरैः वा सुरैः वा त्वम् यदि अवध्यो असि रावण ।
    उत्पाद्य सुमहत् वैरम् जीवन् तस्य न मोक्ष्यसे ॥३-५६-८॥


###Slōka 9###


    स ते जीवित शेषस्य राघवो अन्त करो बली ।
    पशोः यूप गतस्य इव जीवितम् तव दुर्लभम् ॥३-५६-९॥


###Slōka 10###


    यदि पश्येत् स रामः त्वाम् रोष दीप्तेन चक्षुषा ।
    रक्षः त्वम् अद्य निर्दग्धो यथा रुद्रेण मन्मधः ॥३-५६-१०॥


###Slōka 11###


    यः चन्द्रम् नभसो भूमौ पातयेन् नाशयेत वा ।
    सागरम् शोषयेत् वा अपि स सीताम् मोचयेत् इह ॥३-५६-११॥


###Slōka 12###


    गत आयुः त्वम् गत श्रीकः गत सत्त्वो गत इन्द्रियः ।
    लंका वैधव्य संयुक्ता त्वत् कृतेन भविष्यति ॥३-५६-१२॥


###Slōka 13###


    न ते पापम् इदम् कर्म सुख उदर्कम् भविष्यति ।
    या अहम् नीता विना भावम् पति पार्श्वात् त्वया वनात् ॥३-५६-१३॥


###Slōka 14###


    स हि देवर - दैवत - संयुक्तो मम भर्ता महाद्युतिः ।
    निर्भयो वीर्यम् आश्रित्य शून्ये वसति दण्डके ॥३-५६-१४॥


###Slōka 15###


    स ते वीर्यम् दर्पम् बलम् उत्सेकम् च तथा विधम् ।
    अपनेष्यति गात्रेभ्यः शर वर्षेण संयुगे ॥३-५६-१५॥


###Slōka 16###


    यदा विनाशो भूतानाम् दृश्यते काल चोदितः ।
    तदा कार्ये प्रमाद्यन्ति नराः काल वशम् गताः ॥३-५६-१६॥


###Slōka 17###


    माम् प्रधृष्य स ते कालः प्राप्तो अयम् रक्षस अधम ।
    आत्मनो राक्षसानाम् च वधाय अन्तः पुरस्य च ॥३-५६-१७॥


###Slōka 18###


    न शक्या यज्ञ मध्यस्था वेदिः स्रुक् भाण्ड मण्डिता ।
    द्विजाति मंत्र संपूता चण्डालेन अवमर्दितुम् ॥३-५६-१८॥


###Slōka 19###


    तथा अहम् धर्म नित्यस्य धर्म पत्नी दृढ व्रता ।
    त्वया संप्रष्टुम् न शक्या अहम् राक्षसाधम पापिना ॥३-५६-१९॥


###Slōka 20###


    क्रीडन्ती राज हंसेन पद्म षंडेषु नित्यशः ।
    हंसी सा तृण षण्डस्थम् कथम् द्रक्षेत मद्गुकम् ॥३-५६-२०॥


###Slōka 21###


    इदम् शरीरम् निःसंज्ञम् बन्ध वा घातयस्व वा ।
    न इदम् शरीरम् रक्ष्यम् मे जीवितम् वा अपि राक्षस ॥३-५६-२१॥


###Slōka 22###


    न तु शक्यामि उपक्रोशम् पृथिव्याम् धातुम् आत्मनः ।
    एवम् उक्त्वा तु वैदेही क्रोद्धात् सु परुषम् वचः ॥३-५६-२२॥


###Slōka 23###


    रावणम् मैथिली तत्र पुनः न उवाच किंचन ।
    सीताया वचनम् श्रुत्वा परुषम् रोम हर्षणम् ॥३-५६-२३॥


###Slōka 24###


    प्रति उवाच ततः सीताम् भय संदर्शनम् वचः ।
    शृणु मैथिलि मत् वाक्यम् मासान् द्वादश भामिनि ॥३-५६-२४॥


###Slōka 25###


    कालेन अनेन न अभ्येषि यदि माम् चारु हासिनि ।
    ततः त्वाम् प्रातः आशा अर्थम् सूदाः छेत्स्यन्ति लेशशः ॥३-५६-२५॥


###Slōka 26###


    इति उक्त्वा परुषम् वाक्यम् रावणः शत्रु रावणः ।
    राक्षसीः च ततः क्रुद्ध इदम् वचनम् अब्रवीत् ॥३-५६-२६॥


###Slōka 27###


    शीघ्रम् एव हि राक्षस्यो विकृता घोर दर्शनाः ।
    दर्पम् अस्या अपनेष्यन्तु मांस शोणित भोजनाः ॥३-५६-२७॥


###Slōka 28###


    वचनात् एव ताः तस्य विकृता घोर दर्शनाः ।
    कृत प्रांजलयो भूत्वा मैथिलीम् पर्यवारयन् ॥३-५६-२८॥


###Slōka 29###


    स ताः प्रोवाच राजा तु रावणो घोर दर्शनाः ।
    प्रचाल्य चरण उत्कर्षैः दारयन् इव मेदिनीम् ॥३-५६-२९॥


###Slōka 30###


    अशोक वनिका मध्ये मैथिली नीयताम् इति ।
    तत्र इयम् रक्ष्यताम् गूढम् युष्माभिः परिवारिता ॥३-५६-३०॥


###Slōka 31###


    तत्र एनाम् तर्जनैः घोरैः पुनः सांत्वैः च मैथिलीम् ।
    आनयध्वम् वशम् सर्वा वन्याम् गज वधूम् इव ॥३-५६-३१॥


###Slōka 32###


    इति प्रति समादिष्टा राक्षस्यो रावणेन ताः ।
    अशोक वनिकाम् जग्मुः मैथिलीम् परिगृह्य तु ॥३-५६-३२॥


###Slōka 33###


    सर्वकामफलैर्वृक्षैर्नानापुष्पफलैर्वृताम् - यद्वा -सर्व काम फलैः वृक्षैः नाना पुष्प फलैः वृताम् ।
    सर्व काल मदैः च अपि द्विजैः समुपसेविताम् ॥३-५६-३३॥


###Slōka 34###


    सा तु शोक परीत अंगी मैथिली जनकात्मजा ।
    राक्षसी वशम् आपन्ना व्याघ्रीणाम् हरिणी यथा ॥३-५६-३४॥


###Slōka 35###


    शोकेन महता ग्रस्ता मैथिली जनकात्मजा ।
    न शर्म लभते भीरुः पाश बद्धा मृगी यथा ॥३-५६-३५॥


###Slōka 36###


    न विन्दते तत्र तु शर्म मैथिलीविरूप नेत्राभिः अतीव तर्जिता ।
    पतिम् स्मरन्ती दयितम् च देवरम्विचेतना अभूत् भय शोक पीडिता ॥३-५६-३६॥


