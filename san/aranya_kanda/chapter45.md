अरण्यकाण्डम्
===============================


## Chapter 45  / सर्गः ४५##


###Slōka 1 / श्लोक १###


    आर्तस्वरम् तु तम् भर्तुः विज्ञाय सदृशम् वने ।
    उवाच लक्ष्मणम् सीता गच्छ जानीहि राघवम् ॥३-४५-१॥


###Slōka 2 / श्लोक २###


    न हि मे जीवितम् स्थाने हृदयम् वा अवतिष्ठते ।
    क्रोशतः परम आर्तस्य श्रुतः शब्दो मया भृशम् ॥३-४५-२॥


###Slōka 3 / श्लोक ३###


    आक्रन्दमानम् तु वने भ्रातरम् त्रातुम् अर्हसि ।
    तम् क्षिप्रम् अभिधाव त्वम् भ्रातरम् शरण एषिणम् ॥३-४५-३॥


###Slōka 4 / श्लोक ४###


    रक्षसाम् वशम् आपन्नम् सिंहानाम् इव गोवृषम् ।
    न जगाम तथा उक्तः तु भ्रातुः आज्ञाय शासनम् ॥३-४५-४॥


###Slōka 5 / श्लोक ५###


    तम् उवाच ततः तत्र क्षुभिता जनक आत्मजा ।
    सौमित्रे मित्र रूपेण भ्रातुः त्वम् असि शत्रुवत् ॥३-४५-५॥


###Slōka 6 / श्लोक ६###


    यः त्वम् अस्याम् अवस्थायाम् भ्रातरम् न अभिपद्यसे ।
    इच्छसि त्वम् विनश्यन्तम् रामम् लक्ष्मण मत् कृते ॥३-४५-६॥


###Slōka 7 / श्लोक ७###


    लोभात् तु मत् कृतम् नूनम् न अनुगच्छसि राघवम् ।
    व्यसनम् ते प्रियम् मन्ये स्नेहो भ्रातरि न अस्ति ते ॥३-४५-७॥


###Slōka 8 / श्लोक ८###


    तेन तिष्ठसि विस्रब्धः तम् अपश्यन् महाद्युतिम् ।
    किम् हि संशयम् आपन्ने तस्मिन् इह मया भवेत् ॥३-४५-८॥


###Slōka 9 / श्लोक ९###


    कर्तव्यम् इह तिष्ठन्त्या यत् प्रधानः त्वम् आगतः ।
    एवम् ब्रुवाणम् वैदेहीम् बाष्प शोक समन्वितम् ॥३-४५-९॥


###Slōka 10 / श्लोक १०###


    अब्रवीत् लक्ष्मणः त्रस्ताम् सीताम् मृग वधूम् इव ।
    पन्नग असुर गन्धर्व देव दानव राक्षसैः ॥३-४५-१०॥


###Slōka 11 / श्लोक ११###


    अशक्यः तव वैदेही भर्ता जेतुम् न संशयः ।
    देवि देव मनुष्येषु गन्धर्वेषु पतत्रिषु ॥३-४५-११॥


###Slōka 12 / श्लोक १२###


    राक्षसेषु पिशाचेषु किन्नरेषु मृगेषु च ।
    दानवेषु च घोरेषु न स विद्येत शोभने ॥३-४५-१२॥


###Slōka 13 / श्लोक १३###


    यो रामम् प्रतियुध्येत समरे वासव उपमम् ।
    अवध्यः समरे रामो न एवम् त्वम् वक्तुम् अर्हसि ॥३-४५-१३॥


###Slōka 14 / श्लोक १४###


    न त्वाम् अस्मिन् वने हातुम् उत्सहे राघवम् विना ।
    अनिवार्यम् बलम् तस्य बलैः बलवताम् अपि ॥३-४५-१४॥


###Slōka 15 / श्लोक १५###


    त्रिभिः लोकैः समुदितैः स ईश्वरैः स अमरैः अपि ।
    हृदयम् निर्वृतम् ते अस्तु संतापः त्यज्यताम् तव ॥३-४५-१५॥


###Slōka 16 / श्लोक १६###


    आगमिष्यति ते भर्ता शीघ्रम् हत्वा मृगोत्तमम् ।
    न सस् तस्य स्वरो व्यक्तम् न कश्चित् अपि दैवतः ॥३-४५-१६॥


###Slōka 17 / श्लोक १७###


    गन्धर्व नगर प्रख्या माया तस्य च रक्षसः ।
    न्यास भूता असि वैदेहि न्यस्ता मयि महात्मना ॥३-४५-१७॥


###Slōka 18 / श्लोक १८###


    रामेण त्वम् वरारोहे न त्वाम् त्यक्तुम् इह उत्सहे ।
    कृत वैराः च कल्याणि वयम् एतैः निशाचरैः ॥३-४५-१८॥


###Slōka 19 / श्लोक १९###


    खरस्य निधने देवि जनस्थान वधम् प्रति ।
    राक्षसा विविधा वाचो व्यवहरन्ति महावने ॥३-४५-१९॥


###Slōka 20 / श्लोक २०###


    हिंसा विहारा वैदेहि न चिन्तयितुम् अर्हसि ।
    लक्ष्मणेन एवम् उक्ता तु क्रुद्धा संरक्त लोचना ॥३-४५-२०॥


###Slōka 21 / श्लोक २१###


    अब्रवीत् परुषम् वाक्यम् लक्ष्मणम् सत्य वादिनम् ।
    अनार्य करुणारंभ नृशंस कुल पांसन ॥३-४५-२१॥


###Slōka 22 / श्लोक २२###


    अहम् तव प्रियम् मन्ये रामस्य व्यसनम् महत् ।
    रामस्य व्यसन्म् दृष्ट्वा तेन एतानि प्रभाषसे ॥३-४५-२२॥


###Slōka 23 / श्लोक २३###


    न एव चित्रम् सपत्नेषु पापम् लक्ष्मण यत् भवेत् ।
    त्वत् विधेषु नृशंसेषु नित्यम् प्रच्छन्न चारिषु ॥३-४५-२३॥


###Slōka 24 / श्लोक २४###


    सुदुष्टः त्वम् वने रामम् एकम् एको अनुगच्छसि ।
    मम हेतोः प्रतिच्छन्नः प्रयुक्तो भरतेन वा ॥३-४५-२४॥


###Slōka 25 / श्लोक २५###


    तत् न सिद्ध्यति सौमित्रे तव अपि भरतस्य वा ।
    कथम् इंदीवर श्यामम् रामम् पद्म निभेक्षणम् ॥३-४५-२५॥


###Slōka 26 / श्लोक २६###


    उपसंश्रित्य भर्तारम् कामयेयम् पृथक् जनम् ।
    समक्षम् तव सौमित्रे प्राणान् त्यक्ष्यामि असंशयम् ॥३-४५-२६॥


###Slōka 27 / श्लोक २७###


    रामम् विना क्षणम् अपि न एव जीवामि भू तले ।
    इति उक्तः परुषम् वाक्यम् सीतया रोमहर्षणम् ॥३-४५-२७॥


###Slōka 28 / श्लोक २८###


    अब्रवीत् लक्ष्मणः सीताम् प्रांजलिः विजितेन्द्रियः ।
    उत्तरम् न उत्सहे वक्तुम् दैवतम् भवती मम ॥३-४५-२८॥


###Slōka 29 / श्लोक २९###


    वाक्यम् अप्रतिरूपम् तु न चित्रम् स्त्रीषु मैथिलि ।
    स्वभावः तु एष नारीणाम् एषु लोकेषु दृश्यते ॥३-४५-२९॥


###Slōka 30 / श्लोक ३०###


    विमुक्त धर्माः चपलाः तीक्ष्णा भेदकराः स्त्रियः ।
    न सहे हि ईदृशम् वाक्यम् वैदेही जनक आत्मजे ॥३-४५-३०॥


###Slōka 31 / श्लोक ३१###


    श्रोत्रयोः उभयोः मध्ये तप्त नाराच सन्निभम् ।
    उपशृण्वंतु मे सर्वे साक्षिनो हि वनेचराः ॥३-४५-३१॥


###Slōka 32 / श्लोक ३२###


    न्याय वादी यथा वाक्यम् उक्तो अहम् परुषम् त्वया ।
    धिक् त्वाम् अद्य प्रणश्यन्तीम् यन् माम् एवम् विशंकसे ॥३-४५-३२॥


###Slōka 33 / श्लोक ३३###


    स्त्रीत्वात् दुष्ट स्वभावेन गुरु वाक्ये व्यवस्थितम् ।
    गमिष्ये यत्र काकुत्स्थः स्वस्ति ते अस्तु वरानने ॥३-४५-३३॥


###Slōka 34 / श्लोक ३४###


    रक्षन्तु त्वाम् विशालाक्षि समग्रा वन देवताः ।
    निमित्तानि हि घोराणि यानि प्रादुर्भवन्ति मे ।अपि त्वाम् सह रामेण पश्येयम् पुनरागतः ॥३-४५-३४॥


###Slōka 35 / श्लोक ३५###


    लक्ष्मणेन एवम् उक्ता तु रुदती जनकाअत्मजा ।
    प्रत्युवाच ततो वाक्यम् तीव्रम् बाष्प परिप्लुता ॥३-४५-३५॥


###Slōka 36 / श्लोक ३६###


    गोदावरीम् प्रवेक्ष्यामि हीना रामेण लक्ष्मण ।
    आबन्धिष्ये अथवा त्यक्ष्ये विषमे देहम् आत्मनः ॥३-४५-३६॥


###Slōka 37 / श्लोक ३७###


    पिबामि वा विषम् तीक्ष्णम् प्रवेक्ष्यामि हुताशनम् ।
    न तु अहम् राघवात् अन्यम् कदाअपि पुरुषम् स्पृशे ॥३-४५-३७॥


###Slōka 38 / श्लोक ३८###


    इति लक्ष्मणम् आश्रुत्य सीता दुह्ख समन्विता ।
    पाणिभ्याम् रुदती दुह्खाद् उदरम् प्रजघान ह ॥३-४५-३८॥


###Slōka 39 / श्लोक ३९###


    ताम् आर्त रूपाम् विमना रुदन्तीम्सौमित्रिः आलोक्य विशाल नेत्राम् ।
    आश्वासयामास न चैव भर्तुःतम् भ्रातरम् किंचित् उवाच सीता ॥३-४५-३९॥


###Slōka 40 / श्लोक ४०###


    ततः तु सीताम् अभिवाद्य लक्ष्मणःकृत अन्जलिः किम्चिद् अभिप्रणम्य ।
    अवेक्षमाणो बहुशः स मैथिलीम्जगाम रामस्य समीपम् आत्मवान् ॥३-४५-४०॥


