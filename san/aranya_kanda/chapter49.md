अरण्यकाण्डम्
===============================


###Slōka 1###


    सीताया वचनम् श्रुत्वा दशग्रीवः प्रतापवान् ।
    हस्ते हस्तम् समाहत्य चकार सुमहत् वपुः ॥३-४९-१॥


###Slōka 2###


    स मैथिलीम् पुनः वाक्यम् बभाषे वाक्य कोविदः ।
    न उन्मत्तया श्रुतौ मन्ये मम वीर्य पराक्रमौ ॥३-४९-२॥


###Slōka 3###


    उद् वहेयम् भुजाभ्याम् तु मेदिनीम् अंबरे स्थितः ।
    आपिबेयम् समुद्रम् च मृत्युम् हन्याम् रणे स्थितः ॥३-४९-३॥


###Slōka 4###


    अर्कम् तुंद्याम् शरैः तीक्ष्णैर् विभिंद्याम् हि महीतलम् ।
    काम रूपिणम् उन्मत्ते पश्य माम् कामदम् पतिम् ॥३-४९-४॥


###Slōka 5###


    एवम् उक्तवतः तस्य रावणस्य शिखि प्रभे ।
    क्रुद्धस्य हरि पर्यन्ते रक्ते नेत्रे बभूवतुः ॥३-४९-५॥


###Slōka 6###


    सद्यः सौम्यम् परित्यज्य तीक्ष्ण रूपम् स रावणः ।
    स्वम् रूपम् काल रूप आभम् भेजे वैश्रवण अनुजः ॥३-४९-६॥


###Slōka 7###


    संरक्त नयनः श्रीमान् तप्त कांचन भूषणः ।
    क्रोधेन महता आविष्टो नील जीमूत सन्निभः ॥३-४९-७॥


###Slōka 8###


    दश आस्यो विंशति भुजो बभूव क्षणदा चरः ।
    स परिव्राजक च्छद्म महाकायो विहाय तत् ॥३-४९-८॥


###Slōka 9###


    प्रतिपेदे स्वकम् रूपम् रावणो राक्षस अधिपः ।
    रक्त अंबर धरः तस्थौ स्त्री रत्नम् प्रेक्ष्य मैथिलीम् ॥३-४९-९॥


###Slōka 10###


    स ताम् असित केश अन्ताम् भास्करस्य प्रभाम् इव ।
    वसन आभरण उपेताम् मैथिलीम् रावणो अब्रवीत् ॥३-४९-१०॥


###Slōka 11###


    त्रिषु लोकेषु विख्यातम् यदि भर्तारम् इच्छसि ।
    माम् आश्रय वरारोहे तव अहम् सदृशः पतिः ॥३-४९-११॥


###Slōka 12###


    माम् भजस्व चिराय त्वम् अहम् श्लाघ्यः पतिः तव ।
    न एव च अहम् क्वचित् भद्रे करिष्ये तव विप्रियम् ॥३-४९-१२॥


###Slōka 13###


    त्यज्यताम् मानुषो भावो मयि भावः प्रणीयताम् ।
    राज्यात् च्युतम् असिद्ध अर्थम् रामम् परिमित आयुषम् ॥३-४९-१३॥


###Slōka 14###


    कैः गुणैः अनुरक्ता असि मूढे पण्डित मानिनि ।
    यः स्त्रिया वचनात् राज्यम् विहाय ससुहृत् जनम् ॥३-४९-१४॥


###Slōka 15###


    अस्मिन् व्याल अनुचरिते वने वसति दुर्मतिः ।
    इति उक्त्वा मैथिलीम् वाक्यम् प्रिय अर्हाम् प्रिय वादिनीम् ॥३-४९-१५॥


###Slōka 16###


    अभिगम्य सुदुष्ट आत्मा राक्षसः काम मोहितः ।
    जग्राह रावणः सीताम् बुधः खे रोहिणीम् इव ॥३-४९-१६॥


###Slōka 17###


    वामेन सीताम् पद्माक्षीम् मूर्धजेषु करेण सः ।
    ऊर्वोः तु दक्षिणेन एव परिजग्राह पाणिना ॥३-४९-१७॥


###Slōka 18###


    तम् दृष्ट्वा गिरि शृंग आभम् तीक्ष्ण दंष्ट्रम् महा भुजम् ।
    प्राद्रवन् मृत्यु संकाशम् भय आर्ता वन देवताः ॥३-४९-१८॥


###Slōka 19###


    स च मायामयो दिव्यः खर युक्तः खर स्वनः ।
    प्रत्यदृश्यत हेमांगो रावणस्य महारथः ॥३-४९-१९॥


###Slōka 20###


    ततः ताम् परुषैः वाक्यैः अभितर्ज्य महास्वनः ।
    अंकेन आदाय वैदेहीम् रथम् आरोपयत् तदा ॥३-४९-२०॥


###Slōka 21###


    सा गृहीता अतिचुक्रोश रावणेन यशस्विनी ।
    रामा इति सीता दुःख आर्ता रामम् दूरम् गतम् वने ॥३-४९-२१॥


###Slōka 22###


    ताम् अकामाम् स काम आर्तः पन्नग इन्द्र वधूम् इव ।
    विवेष्टमानाम् आदाय उत्पपात अथ रावणः ॥३-४९-२२॥


###Slōka 23###


    ततः सा राक्षसेन्द्रेण ह्रियमाणा विहायसा ।
    भृशम् चुक्रोश मत्ता इव भ्रांत चित्ता यथा आतुरा ॥३-४९-२३॥


###Slōka 24###


    हा लक्ष्मण महाबाहो गुरु चित्त प्रसादक ।
    ह्रियमाणाम् न जानीषे रक्षसा काम रूपिणा ॥३-४९-२४॥


###Slōka 25###


    जीवितम् सुखम् अर्थाम् च धर्म हेतोः परित्यजन् ।
    ह्रियमाणाम् अधर्मेण माम् राघव न पश्यसि ॥३-४९-२५॥


###Slōka 26###


    ननु नाम अविनीतानाम् विनेता असि परंतप ।
    कथम् एवम् विधम् पापम् न त्वम् शास्सि हि रावणम् ॥३-४९-२६॥


###Slōka 27###


    ननु सद्यो अविनीतस्य दृश्यते कर्मणः फलम् ।
    कालो अपि अंगी भवति अत्र सस्यानाम् इव पक्तये ॥३-४९-२७॥


###Slōka 28###


    त्वम् कर्म कृतवान् एतत् काल उपहत चेतनः ।
    जीवित अंतकरम् घोरम् रामात् व्यसनम् आप्नुहि ॥३-४९-२८॥


###Slōka 29###


    हन्त इदानीम् सकामा तु कैकेयी बान्धवैः सह ।
    ह्रियेयम् धर्म कामस्य धर्म पत्नी यशस्विनः ॥३-४९-२९॥


###Slōka 30###


    आमंत्रये जनस्थानम् कर्णिकारान् च पुष्पितान् ।
    क्षिप्रम् रामाय शंसध्वम् सीताम् हरति रावणः ॥३-४९-३०॥


###Slōka 31###


    हंस सारस संघुष्टाम् वन्दे गोदावरीम् नदीम् ।
    क्षिप्रम् रामाय शंस त्वम् सीताम् हरति रावणः ॥३-४९-३१॥


###Slōka 32###


    दैवतानि च यान्ति अस्मिन् वने विविध पादपे ।
    नमस्करोमि अहम् तेभ्यो भर्तुः शंसत माम् हृताम् ॥३-४९-३२॥


###Slōka 33###


    यानि कानिचित् अपि अत्र सत्त्वानि निवसन्ति उत ।
    सर्वाणि शरणम् यामि मृग पक्षि गणान् अपि ॥३-४९-३३॥


###Slōka 34###


    ह्रियमाणाम् प्रियाम् भर्तुः प्राणेभ्यो अपि गरीयसीम् ।
    विवश अपहृता सीता रावणेन इति शंसत ॥३-४९-३४॥


###Slōka 35###


    विदित्वा माम् महाबाहुः अमुत्र अपि महाबलः ।
    आनेष्यति पराक्रम्य वैवस्वत हृताम् अपि ॥३-४९-३५॥


###Slōka 36###


    सा तदा करुणा वाचो विलपंती सुदुःखिता ।
    वनस्पति गतम् ग्रिध्रम् ददर्श आयत लोचना ॥३-४९-३६॥


###Slōka 37###


    सा तम् उद् वीक्ष्य सुश्रोणी रावणस्य वशम् गता ।
    समाक्रंदत् भयपरा दुःख उपहतया गिरा ॥३-४९-३७॥


###Slōka 38###


    जटायो पश्य मम आर्य ह्रियमाणम् अनाथ वत् ।
    अनेन राक्षसेद्रेण करुणम् पाप कर्मणा ॥३-४९-३८॥


###Slōka 39###


    न एष वारयितुम् शक्यः त्वया क्रूरो निशाचर ।
    सत्त्ववान् जितकाशी च स आयुधः चैव दुर्मतिः ॥३-४९-३९॥


###Slōka 40###


    रामाय तु यथा तत्त्वम् जटायो हरणम् मम ।
    लक्ष्मणाय च तत् सर्वम् आख्यातव्यम् अशेषतः ॥३-४९-४०॥


