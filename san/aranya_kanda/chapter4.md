अरण्यकाण्डम्
===============================


## Chapter 4  / सर्गः ४##


###Slōka 1 / श्लोक १###


    ह्रियमाणौ तु काकुत्स्थौ दृष्ट्वा सीता रघूत्तमौ  ।
    उच्चैः स्वरेण चुक्रोश प्रगृह्य सु महाभुजौ  ॥३-४-१॥


###Slōka 2 / श्लोक २###


    एष दाशरथी रामः सत्यवान् शीलवान् शुचिः  ।
    रक्षसा रौद्र रूपेण ह्रियते सह लक्ष्मणः  ॥३-४-२॥


###Slōka 3 / श्लोक ३###


    माम् ऋका भक्ष इष्यन्ति शार्दूल द्वीपिनः तथा ।
    माम् हरः उत्सृज्य काकुत्स्थौ नमस्ते राक्षसोत्तमः ॥३-४-३॥


###Slōka 4 / श्लोक ४###


    तस्याः तत् वचनम् श्रुत्वा वैदेह्याः राम लक्ष्मणौ ।
    वेगम् प्रचक्रतुर् वीरौ वधे तस्य दुरात्मनः ॥३-४-४॥


###Slōka 5 / श्लोक ५###


    तस्य रौद्रस्य सोउमित्रिः सव्यम् बाहुम् बभञ्ज ह  ।
    रामः तु दक्षिणम् बाहुम् तरसा तस्य रक्षसः  ॥३-४-५॥


###Slōka 6 / श्लोक ६###


    सः भग्न बहुः संविग्नः पपात आशु विमूर्छितः  ।
    धरण्याम् मेघ संकाशो वज्र भिन्न इव अचलः  ॥३-४-६॥


###Slōka 7 / श्लोक ७###


    मुष्टिभिर् बाहुभिर् पद्भिः सूदयन्तौ तु राक्षसम् ।
    उद्यम्योद्यम्य च अपि एनम् स्थण्डिले निष्पिपेषतुः ॥३-४-७॥


###Slōka 8 / श्लोक ८###


    स विद्धो बहुभिर् बाणैः खड्गाभ्याम् च परिक्षतः ।
    निष्पिष्टो बहुधा भूमौ न ममार स राक्षसः ॥३-४-८॥


###Slōka 9 / श्लोक ९###


    तम् प्रेक्ष्य रामः सुभृशम् अवध्यम् अचल उपमम् ।
    भयेषु अभय दः श्रीमान् इदम् वचनम् अब्रवीत्  ॥३-४-९॥


###Slōka 10 / श्लोक १०###


    तपसा पुरुषव्याघ्र राक्षसोऽयम् न शक्यते ।
    शस्त्रेण युधि निर्जेतुम् राक्षसम् निखनावहे ॥३-४-१०॥


###Slōka 11 / श्लोक ११###


    कुंजर्स्य इव रौद्रस्य राक्षसस्य अस्य लक्ष्मण! ।
    वने अस्मिन् सुमहद् श्वभ्रम् खन्यताम् रौद्रवर्चसः ॥३-४-११॥


###Slōka 12 / श्लोक १२###


    इति उक्त्वा लक्ष्मणम् रामः प्रदरः खन्यताम् इति ।
    तस्थौ विराधम् आक्र्म्य कण्ठे पादेन वीर्यवान्  ॥३-४-१२॥


###Slōka 13 / श्लोक १३###


    तत् श्रुत्वा राघवेण उक्तम् राक्षसः प्रश्रितम् वचः ।
    इदम् प्रोवाच काकुत्स्थम् विराधः पुरुषर्षभम् ॥३-४-१३॥


###Slōka 14 / श्लोक १४###


    हतोऽहम् पुरुषव्याघ्रः शक्र तुल्य बलेन वै ।
    मया तु पूर्वम् त्वम् मोहान् न ज्ञातः पुरुषर्षभः ॥३-४-१४॥


###Slōka 15 / श्लोक १५###


    कौसल्या सुप्रजातः तात रामः त्वम् विदितो मया  ।
    वैदेही च महाभागा लक्ष्मणः च महायशाः  ॥३-४-१५॥


###Slōka 16 / श्लोक १६###


    अभि शापाद् अहम् घोरम् प्रविष्टो राक्ष्सीम् तनुम्  ।
    तुंबुरुः नाम गन्धर्वः शप्तो वैश्रवणेन हि  ॥३-४-१६॥


###Slōka 17 / श्लोक १७###


    प्रसाद्यमानः च मया सोऽब्रवीत् माम् महायशाः  ।
    यदा दाशरथी रमः त्वाम् वधिष्यति संयुगे  ॥३-४-१७॥


###Slōka 18 / श्लोक १८###


    तदा प्रकृतिम् आपन्नो भवान् स्वर्गम् गमिष्यति ।
    अनुपस्थीयमानो माम् स क्रुद्धो व्याजहार ह  ॥३-४-१८॥


###Slōka 19 / श्लोक १९###


    इति वैश्रवणो राजा रंभ आसक्तम् उवाच ह ।
    तव प्रसादान् मुक्तो अहम् अभिशापात् सु दारुणात्  ॥३-४-१९॥


###Slōka 20 / श्लोक २०###


    भुवनम् स्वम् गमिष्यामि स्वस्ति वोऽस्तु परंतप ।
    इतो वसति धर्मात्मा शरभङ्गः प्रतापवान् ॥३-४-२०॥


###Slōka 21 / श्लोक २१###


    अध्यर्थ योजने तातः महर्षिः सूर्य संनिभः ।
    तम् क्षिप्रम् अभिगच्छ त्वम् स ते श्रेयो अभिधास्यति ॥३-४-२१॥


###Slōka 22 / श्लोक २२###


    अवटे च अपि माम् राम निक्षिप्य कुशली व्रज ।
    रक्षसाम् गत सत्त्वानाम् एष धर्मः सनातनः  ॥३-४-२२॥


###Slōka 23 / श्लोक २३###


    अवटे ये निधीयन्ते तेषाम् लोकाः सनातनाः ।
    एवम् उक्त्वा तु काकुत्स्थम् विराधः शर पीडितः ॥३-४-२३॥


###Slōka 24 / श्लोक २४###


    बभूव स्वर्ग संप्राप्तो न्यस्त देहो महाबलः ।
    तत् श्रुत्वा राघवः वाक्यम् लक्ष्मणम् व्यादिदेश ह ॥३-४-२४॥


###Slōka 25 / श्लोक २५###


    कुंजर्स्य इव रौद्रस्य राक्षसस्य अस्य लक्ष्मण! ।
    वने अस्मिन् सुमहत् श्वभ्रम् खन्यताम् रौद्रकर्मणः॥३-४-२५॥


###Slōka 26 / श्लोक २६###


    इति उक्त्वा लक्ष्मणम् रामः प्रदरः खन्यताम् इति ।
    तस्थौ विराधम् आक्रम्य कण्ठे पादेन वीर्यवान्  ॥३-४-२६॥


###Slōka 27 / श्लोक २७###


    ततः खनित्रम् आदाय लक्ष्मणः श्वभ्रम् उत्तमम्  ।
    अखनत् पार्श्वतः तस्य विराधस्य महात्मनः ॥३-४-२७॥


###Slōka 28 / श्लोक २८###


    तम् मुक्त कण्ठम्  उत्क्षिप्य शङ्कु कर्णम् महास्वनम् ।
    विराधम् प्राक्षिपत् श्वभ्रे नदन्तम् भैरव स्वनम् ॥३-४-२८॥


###Slōka 29 / श्लोक २९###


    तम् आहवे दारुणम् आशु विक्रमौस्थिरौ उभौ संयति राम लक्ष्मणौ ।
    मुदान्वितौ चिक्षिपतुर् भयावहम्नदन्तम् उत्क्षिप्य बिलेन राक्ष्सम् ॥३-४-२९॥


###Slōka 30 / श्लोक ३०###


    अवध्यताम् प्रेक्ष्य महासुरस्य तौशितेन शस्त्रेण तदा नरर्षभौ ।
    समर्थ्य च अत्यर्थ विशारदौ उभौबिले विरधस्य वधम् प्रचक्रतुः ॥३-४-३०॥


###Slōka 31 / श्लोक ३१###


    स्वयम् विराधेन हि मृत्युम् आत्मनःप्रसह्य रामेण वधार्थम् ईप्सितः ।
    निवेदितः कानन चारिणा स्वयम्न मे वधः शस्त्र कृतो भवेत् इति ॥३-४-३१॥


###Slōka 32 / श्लोक ३२###


    तदेव रामेण निशम्य भाषितम्कृता मतिः तस्य बिल प्रवेशने ।
    बिलम् च तेन अति बलेन रक्षसाप्रवेश्यमानेन वनम् विनादितम् ॥३-४-३२॥


###Slōka 33 / श्लोक ३३###


    प्रहृष्ट रूपौ इव राम लक्ष्मणौविराधम् उर्व्याम् प्रदरे निपात्य तम् ।
    ननन्दतुः वीत भयौ महावनेशिलाभिः अन्तर् दधतुः च राक्षसम् ॥३-४-३३॥


###Slōka 34 / श्लोक ३४###


    ततः तु तौ कांचन चित्र कार्मुकौनिहत्य रक्षः परिगृह्य मैथिलीम् ।
    विजह्रतुः तौ मुदितौ महावनेदिवि स्थितौ चन्द्र दिवाकरौ इव ॥३-४-३४॥


