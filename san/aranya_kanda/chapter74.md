अरण्यकाण्डम्
===============================


## Chapter 74  / सर्गः ७४##


###Slōka 1 / श्लोक १###


    तौ कबन्धेन तम् मार्गम् पम्पाया दर्शितम् वने ।
    आतस्थतुः दिशम् गृह्य प्रतीचीम् नृ वर आत्मजौ ॥३-७४-१॥


###Slōka 2 / श्लोक २###


    तौ शैलेषु आचित अनेकान् क्षौद्र कल्प फल द्रुमान् ।
    वीक्षन्तौ जग्मतुः द्रष्टुम् सुग्रीवम् राम लक्ष्मणौ ॥३-७४-२॥


###Slōka 3 / श्लोक ३###


    कृत्वा च शैल पृष्ठे तु तौ वासम् रघु नन्दनौ ।
    पंपायाः पश्चिमम् तीरम् राघवौ उपतस्थतुः ॥३-७४-३॥


###Slōka 4 / श्लोक ४###


    तौ पुष्करिण्याः पंपायाः तीरम् आसाद्य पश्चिमम् ।
    अपश्यताम् ततः तत्र शबर्या रम्यम् आश्रमम् ॥३-७४-४॥


###Slōka 5 / श्लोक ५###


    तौ तम् आश्रमम् आसाद्य द्रुमैः बहुभिः आवृतम् ।
    सु रम्यम् अभिवीक्षन्तौ शबरीम् अभ्युपेयतुः ॥३-७४-५॥


###Slōka 6 / श्लोक ६###


    तौ दृष्ट्वा तु तदा सिद्धा समुत्थाय कृतांजलिः ।
    पादौ जग्राह रामस्य लक्ष्मणस्य च धीमतः ॥३-७४-६॥


###Slōka 7 / श्लोक ७###


    पाद्यम् आचमनीयम् च सर्वम् प्रददात् यथा विधि ।
    ताम् उवाच ततो रामः श्रमणीम् धर्म संस्थिताम् ॥३-७४-७॥


###Slōka 8 / श्लोक ८###


    कच्चित् ते निर्जिता विघ्नाः कच्चित् ते वर्धते तपः ।
    कच्चित् ते नियतः कोप आहारः च तपोधने ॥३-७४-८॥


###Slōka 9 / श्लोक ९###


    कच्चित् ते नियमाः प्राप्ताः कच्चित् ते मनसः सुखम् ।
    कच्चित् ते गुरु शुश्रूषा सफला चारु भाषिणि ॥३-७४-९॥


###Slōka 10 / श्लोक १०###


    रामेण तापसी पृष्ठा सा सिद्धा सिद्ध सम्मता ।
    शशंस शबरी वृद्धा रामाय प्रति अवस्थिता ॥३-७४-१०॥


###Slōka 11 / श्लोक ११###


    अद्य प्राप्ता तपः सिद्धिः तव संदर्शनात् मया ।
    अद्य मे सफलम् जन्म गुरवः च सुपूजिताः ॥३-७४-११॥


###Slōka 12 / श्लोक १२###


    अद्य मे सफलम् तप्तम् स्वर्गः चैव भविष्यति ।
    त्वयि देव वरे राम पूजिते पुरुषर्षभ ॥३-७४-१२॥


###Slōka 13 / श्लोक १३###


    तव अहम् चक्षुषा सौम्य पूता सौम्येन मानद ।
    गमिष्याम्यक्षयांलोकांस्वत्प्रसादादरिन्दम - यद्वा -गमिष्यामि अक्षयान् लोकान् त्वत् प्रसादात् अरिंदम ॥३-७४-१३॥


###Slōka 14 / श्लोक १४###


    चित्रकूटम् त्वयि प्राप्ते विमानैः अतुल प्रभैः ।
    इतः ते दिवम् आरूढा यान् अहम् पर्यचारिषम् ॥३-७४-१४॥


###Slōka 15 / श्लोक १५###


    तैः च अहम् उक्ता धर्म ज्ञैः महाभागैः महर्षिभिः ।
    आगमिष्यति ते रामः सु पुण्यम् इमम् आश्रमम् ॥३-७४-१५॥


###Slōka 16 / श्लोक १६###


    स ते प्रतिग्रहीतव्यः सौमित्रि सहितो अतिथिः ।
    तम् च दृष्ट्वा वरान् लोकान् अक्षयान् त्वम् गमिष्यसि ॥३-७४-१६॥


###Slōka 17 / श्लोक १७###


    एवम् उक्ता महाभागैः तदा अहम् पुरुषर्षभ ।
    मया तु विविधम् वन्यम् संचितम् पुरुषर्षभ ॥३-७४-१७॥


###Slōka 18 / श्लोक १८###


    तव अर्थे पुरुषव्याघ्र पम्पायाः तीर संभवम् ।
    एवम् उक्तः स धर्मात्मा शबर्या शबरीम् इदम् ॥३-७४-१८॥


###Slōka 19 / श्लोक १९###


    राघवः प्राह विज्ञाने ताम् नित्यम् अबहिष्कृताम् ।
    दनोः सकाशात् तत्त्वेन प्रभावम् ते महात्मनः ॥३-७४-१९॥


###Slōka 20 / श्लोक २०###


    श्रुतम् प्रत्यक्षम् इच्छामि संद्रष्टुम् यदि मन्यसे ।
    एतत् तु वचनम् श्रुत्वा राम वक्त्रात् विनिःसृतम् ॥३-७४-२०॥


###Slōka 21 / श्लोक २१###


    शबरी दर्शयामास तौ उभौ तत् वनम् महत् ।
    पश्य मेघ घन प्रख्यम् मृग पक्षि समाकुलम् ॥३-७४-२१॥


###Slōka 22 / श्लोक २२###


    मतंग वनम् इति एव विश्रुतम् रघुनंदन ।
    इह ते भावित आत्मानो गुरवो मे महाद्युते ।जुहवान् चक्रिरे नीडम् मंत्रवत् मंत्र पूजितम् ॥३-७४-२२॥


###Slōka 23 / श्लोक २३###


    इयम् प्रत्यक् स्थली वेदी यत्र ते मे सुसत्कृताः ।
    पुष्प उपहारम् कुर्वन्ति श्रमात् उद् वेपिभिः करैः ॥३-७४-२३॥


###Slōka 24 / श्लोक २४###


    तेषाम् तपः प्रभावेन पश्य अद्य अपि रघूत्तम ।
    द्योतयन्ति दिशः सर्वाः श्रिया वेद्यः अतुल प्रभाः ॥३-७४-२४॥


###Slōka 25 / श्लोक २५###


    अशक्नुवद्भिस्तैर्गन्तुमुपवासश्रमालसैः - यद्वा -अशक्नुवद्भिः तैः गन्तुम् उपवास श्रम आलसैः ।
    चिन्तिते अभ्यागतान् पश्य समेतान् सप्त सागरान् ॥३-७४-२५॥


###Slōka 26 / श्लोक २६###


    कृत अभिषेकैः तैः न्यस्ता वल्कलाः पादपेषु इह ।
    अद्य अपि न विशुष्यन्ति प्रदेशे रघुनंदन ॥३-७४-२६॥


###Slōka 27 / श्लोक २७###


    देव कार्याणि कुर्वद्भिः यानि इमानि कृतानि वै ।
    पुष्पैः कुवलयैः सार्थम् म्लानत्वम् न तु यान्ति वै ॥३-७४-२७॥


###Slōka 28 / श्लोक २८###


    कृत्स्नम् वनम् इदम् दृष्टम् श्रोतव्यम् च श्रुतम् त्वया ।
    तत् इच्छामि अभ्यनुज्ञाता त्यक्ष्यामि एतत् कलेवरम् ॥३-७४-२८॥


###Slōka 29 / श्लोक २९###


    तेषाम् इच्छामि अहम् गन्तुम् समीपम् भावित आत्मनाम् ।
    मुनीनाम् आश्रमो येषाम् अहम् च परिचारिणी ॥३-७४-२९॥


###Slōka 30 / श्लोक ३०###


    धर्मिष्ठम् तु वचः श्रुत्वा राघवः सह लक्ष्मणः ।
    प्रहर्सम् अतुलम् लेभे आश्चर्यम् इदम् च अब्रवीत् ॥३-७४-३०॥


###Slōka 31 / श्लोक ३१###


    ताम् उवाच ततो रामः शबरी संश्रित व्रताम् ।
    अर्चितो अहम् त्वया भद्रे गच्छ कामम् यथा सुखम् ॥३-७४-३१॥


###Slōka 32 / श्लोक ३२###


    इति एवम् उक्ता जटिला चीर कृष्ण अजिन अंबरा ।
    अनुज्ञाता तु रामेण हुत्वा आत्मानम् हुत अशने ॥३-७४-३२॥


###Slōka 33 / श्लोक ३३###


    ज्वलत् पावक संकाशा स्वर्गम् एव जगाम सा ।
    दिव्यम् आभरण संयुक्ता दिव्य माल्य अनुलेपना ॥३-७४-३३॥


###Slōka 34 / श्लोक ३४###


    दिव्य अंबर धरा तत्र बभूव प्रिय दर्शन ।
    विराजयन्ती तम् देशम् विद्युत् सौदामिनी यथा ॥३-७४-३४॥


###Slōka 35 / श्लोक ३५###


    यत्र ते सुकृत आत्मानो विहरन्ति महर्षयः ।
    तत् पुण्यम् शबरी स्थानम् जगाम आत्म समाधिना ॥३-७४-३५॥


