अरण्यकाण्डम्
===============================


###Slōka 1###


    दूषणः तु स्वकम् सैन्यम् हन्यमानम् विलोक्य च ।
    संदिदेश महाबाहुः भीम वेगान् निशाचरान् ॥३-२६-१॥


###Slōka 2###


    राक्षसान् पंच साहस्रान् समरेषु अनिवर्तिनः ।
    ते शूलैः पट्टिशैः कदगैः शिला वरषैः द्रुमैः ॥३-२६-२॥


###Slōka 3###


    शर वर्षैः विच्छिन्नम् ववर्षुः तम् समन्ततः ।
    तत् द्रुमाणाम् शिलानाम् च वर्षम् प्राण हरम् महत् ॥३-२६-३॥


###Slōka 4###


    प्रतिजग्राह धर्मात्मा राघवः तीक्ष्ण सायकैः ।
    प्रतिगृह्य च तद् वर्षम् निमीलित इव ऋषभः ॥३-२६-४॥


###Slōka 5###


    रामः क्रोधम् परम् लेभे वध अर्थम् सर्व रक्षसाम् ।
    ततः क्रोध समाविष्टः प्रदीप्त इव तेजसा ॥३-२६-५॥


###Slōka 6###


    शरैः अभ्यकिरत् सैन्यम् सर्वतः सह दूषणम् ।
    ततः सेना पतिः क्रुद्धो दूषणः शत्रु दूषणः ॥३-२६-६॥


###Slōka 7###


    शरैः अशनि कल्पैः तम् राघवम् समवारयत् ।
    ततो रामः संक्रुद्धः क्षुरेण अस्य महत् धनुः ॥३-२६-७॥


###Slōka 8###


    चिच्छेद समरे वीरः चतुर्भिः चतुरो हयान् ।
    हत्वा च अश्वान् शरैः तीक्ष्णैः अर्थ चन्द्रेण सारथे ॥३-२६-८॥


###Slōka 9###


    शिरो जहार तद् रक्षः त्रिभिर् विव्याध वक्षसि ।
    स च्छिन्न धन्वा विरथो हत अश्वो हत सारथिः ॥३-२६-९॥


###Slōka 10###


    जग्राह गिरि शृंग आभम् परिघम् रोम हर्षणम् ।
    वेष्टितम् कांचनैः पट्टैः देव सैन्य अभिमर्दनम् ॥३-२६-१०॥


###Slōka 11###


    आयसैः शंकुभिः तीक्ष्णैः कीर्णम् पर वसा उक्षिताम् ।
    वज्र अशनि सम स्पर्शम् पर गोपुर दारणम् ॥३-२६-११॥


###Slōka 12###


    तम् महा उरग संकाशम् प्रगृह्य परिघम् रणे ।
    दूषणो अभ्यपतत् रामम् क्रूर कर्मा निशाचरः ॥३-२६-१२॥


###Slōka 13###


    तस्य अभिपतमानस्य दूषणस्य स राघवः ।
    द्वाभ्याम् शराभ्याम् चिच्छेद स हस्त आभरणौ भुजौ ॥३-२६-१३॥


###Slōka 14###


    भ्रष्टः तस्य महाकायः पपात रण मूर्धनि ।
    परिघः छिन्न हस्तस्य शक्र ध्वज इव अग्रतः ॥३-२६-१४॥


###Slōka 15###


    कराभ्याम् च विकीर्णाभ्याम् पपात भुवि दूषणः ।
    विषाणाभ्याम् विशीर्णाभ्याम् मनस्वी इव महागजः ॥३-२६-१५॥


###Slōka 16###


    दृष्ट्वा तम् पतितम् भूमौ दूषणम् निहतम् रणे ।
    साधु साधु इति काकुत्स्थम् सर्व भूतानि अपूजयन् ॥३-२६-१६॥


###Slōka 17###


    एतस्मिन् अन्तरे क्रुद्धाः त्रयः सेना अग्र यायिनः ।
    संहत्य अभ्यद्रवन् रामम् मृत्यु पाश अवपाशिताः ॥३-२६-१७॥


###Slōka 18###


    महाकपालः स्थूलाक्षः प्रमाथी च महाबलः ।
    महाकपालो विपुलम् शूलम् उद्यम्य राक्षसः ॥३-२६-१८॥


###Slōka 19###


    स्थूलाक्षः पट्टिशम् गृह्य प्रमाथी च परश्वधम् ।
    दृष्ट्वा एव आपततः ताम् तु राघवः सायकैः शितैः ॥३-२६-१९॥


###Slōka 20###


    तीक्ष्ण अग्रैः प्रतिजग्राह संप्राप्तान् अतिथीन् इव ।
    महाकपालस्य शिरः चिच्छेद रघुनंदनः ॥३-२६-२०॥


###Slōka 21###


    असंख्येयैः तु बाण ओघैः प्रममाथ प्रमाथिनम् ।
    स्थूलाक्षस्य अक्षिणी स्थूले पूरयामास सायकैः ॥३-२६-२१॥


###Slōka 22###


    स पपात हतो भूमौ विटपी इव महाद्रुमः ।
    दूषणस्य अनुगान् पंच सहस्रान् कुपितः क्षणात् ॥३-२६-२२॥


###Slōka 23###


    हत्वा तु पंच सहस्रान् अनयत् यम सदनम् ।
    दूषणम् निहतम् श्रुत्वा तस्य च एव पदानुगान् ॥३-२६-२३॥


###Slōka 24###


    व्यादिदेश खरः क्रुद्धो सेन अध्यक्षान् महाबलान् ।
    अयम् विनिहतः संख्ये दूषणः स पदानुगाः ॥३-२६-२४॥


###Slōka 25###


    महत्या सेनया सार्धम् युद्ध्वा रामम् कुमानुषम् ।
    शस्त्रैः नाना विध अकारैः हनध्वम् सर्व राक्षसाः ॥३-२६-२५॥


###Slōka 26###


    एवम् उक्त्वा खरः क्रुद्धो रामम् एव अभि दुद्रुवे ।
    श्येनगामी पृथुग्रीवो यज्ञशत्रुर् विहंगमः ॥३-२६-२६॥


###Slōka 27###


    दुर्जयः करवीराक्षः परुषः कालकार्मुकः ।
    हेममाली महामाली सर्पस्यो रुधिराशनः ॥३-२६-२७॥


###Slōka 28###


    द्वादश एते महावीर्या बल अध्यक्षाः ।
    स सैनिकाःरमम् एव अभ्यधावंत विसृजंतः शरोत्तमान् ॥३-२६-२८॥


###Slōka 29###


    ततः पावक संकाशैः हेम वज्र विभूषितैः ।
    जघन शेषम् तेजस्वी तस्य सैन्यस्य सायकैः ॥३-२६-२९॥


###Slōka 30###


    ते रुक्म पुंखा विशिखाः स धूमा इव पावकाः ।
    निजघ्नुः तानि रक्षांसि वज्रा इव महाद्रुमान् ॥३-२६-३०॥


###Slōka 31###


    रक्षसाम् तु शतम् रामः शतेन एकेन कर्णिना ।
    सहस्रम् तु सहस्रेण जघान रण मूर्धनि ॥३-२६-३१॥


###Slōka 32###


    तैः भिन्न वर्म आभरणाः छिन्न भिन्न शर आसनाः ।
    निपेतुः शोणित आदिग्धा धरण्याम् रजनीचराः ॥३-२६-३२॥


###Slōka 33###


    तैः मुक्त केशैः समरे पतितैः शोणित उक्षितैः ।
    विस्तीर्णा वसुधा कृत्स्ना महावेदिः कुशैः इव ॥३-२६-३३॥


###Slōka 34###


    तत् क्षणे तु महा घोरम् वनम् निहत राक्षसम् ।
    बभूव निरय प्रख्यम् मांस शोणित कर्दमम् ॥३-२६-३४॥


###Slōka 35###


    चतुर्दश सहस्राणि रक्षसाम् भीम कर्मणाम् ।
    हतानि एकेन रामेण मानुषेण पदातिना ॥३-२६-३५॥


###Slōka 36###


    तस्य सैन्यस्य सर्वस्य खरः शेषो महारथः ।
    राक्षसः त्रिशिराः चैव रामः च रिपुसूदनः ॥३-२६-३६॥


###Slōka 37###


    शेषा हता महावीर्या राक्षसा रण मूर्धनि ।
    घोरा दुर्विषहाः सर्वे लक्ष्मणस्य अग्रजेन ॥३-२६-३७॥


###Slōka 38###


    ततः तु तद् भीम बलम् महा आहवेसमीक्ष्य रामेण हतम् बलीयसा ।
    रथेन रामम् महता खरः ततःसमाससाद इन्द्र इव उद्यत अशनिः ॥३-२६-३८॥


