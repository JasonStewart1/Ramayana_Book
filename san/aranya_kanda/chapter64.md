अरण्यकाण्डम्
===============================


## Chapter 64  / सर्गः ६४##


###Slōka 1 / श्लोक १###


    स दीनो दीनया वाचा लक्ष्मणम् वाक्यम् अब्रवीत् ।
    शीघ्रम् लक्ष्मण जानीहि गत्वा गोदावरीम् नदीम् ॥३-६४-१॥


###Slōka 2 / श्लोक २###


    अपि गोदावरीम् सीता पद्मानि आनयितुम् गता ।
    एवम् उक्तः तु रामेण लक्ष्मणः पुनः एव हि ॥३-६४-२॥


###Slōka 3 / श्लोक ३###


    नदीम् गोदावरीम् रम्याम् जगाम लघु विक्रमः ।
    ताम् लक्ष्मणः तीर्थवतीम् विचित्वा रामम् अब्रवीत् ॥३-६४-३॥


###Slōka 4 / श्लोक ४###


    नैनाम् पश्यामि तीर्थेषु क्रोशतो न शृणोति मे ।
    कम् नु सा देशम् आपन्ना वैदेही क्लेश नाशिनी ॥३-६४-४॥


###Slōka 5 / श्लोक ५###


    न हि तम् वेद्मि वै राम यत्र सा तनु मध्यमा ।
    लक्ष्मणस्य वचः श्रुत्वा दीनः संताप मोहितः ॥३-६४-५॥


###Slōka 6 / श्लोक ६###


    रामः समभिचक्राम स्वयम् गोदावरीम् नदीम् ।
    स ताम् उपस्थितो रामः क्व सीते इति एवम् अब्रवीत् ॥३-६४-६॥


###Slōka 7 / श्लोक ७###


    भूतानि राक्षसेन्द्रेण वध अर्हेण हृताम् अपि ।
    न ताम् शशंसू रामाय तथा गोदावरी नदी ॥३-६४-७॥


###Slōka 8 / श्लोक ८###


    ततः प्रचोदिता भूतैः शंस च अस्मै प्रियाम् इति ।
    न च सा हि अवदत् सीताम् पृष्टा रामेण शोचता ॥३-६४-८॥


###Slōka 9 / श्लोक ९###


    रावणस्य च तत् रूपम् कर्माणि च दुरात्मनः ।
    ध्यात्वा भयात् तु वैदेहीम् सा नदी न शशंस ह ॥३-६४-९॥


###Slōka 10 / श्लोक १०###


    निराशः तु तया नद्या सीताया दर्शने कृतः ।
    उवाच रामः सौमित्रिम् सीता दर्शन कर्शितः ॥३-६४-१०॥


###Slōka 11 / श्लोक ११###


    एषा गोदावरी सौम्य किंचन् न प्रतिभाषते ।
    किम् नु लक्ष्मण वक्ष्यामि समेत्य जनकम् वचः ॥३-६४-११॥


###Slōka 12 / श्लोक १२###


    मातरम् चैव वैदेह्या विना ताम् अहम् अप्रियम् ।
    या मे राज्य विहीनस्य वने वन्येन जीवतः ॥३-६४-१२॥


###Slōka 13 / श्लोक १३###


    सर्वम् व्यपनयत् शोकम् वैदेही क्व नु सा गता ।
    ज्ञाति वर्ग विहीनस्य राज पुत्रीम् अपश्यतः ॥३-६४-१३॥


###Slōka 14 / श्लोक १४###


    मन्ये दीर्घा भविष्यन्ति रात्रयो मम जाग्रतः ।
    मंदाकिनीम् जनस्थानम् इमम् प्रस्रवणम् गिरिम् ॥३-६४-१४॥


###Slōka 15 / श्लोक १५###


    सर्वाणि अनुचरिष्यामि यदि सीता हि लभ्यते ।
    एते महा मृगा वीर माम् ईक्षन्ते पुनः पुनः ॥३-६४-१५॥


###Slōka 16 / श्लोक १६###


    वक्तु कामा इह हि मे इंगितानि अनुपलक्षये ।
    तान् तु दृष्ट्वा नरव्याघ्र राघवः प्रत्युवाच ह ॥३-६४-१६॥


###Slōka 17 / श्लोक १७###


    क्व सीत इति निरीक्षन् वै बाष्प संरुद्धया गिरा ।
    एवम् उक्ता नरेन्द्रेण ते मृगाः सहसा उत्थिता ॥३-६४-१७॥


###Slōka 18 / श्लोक १८###


    दक्षिण अभिमुखाः सर्वे दर्शयन्तो नभः स्थलम् ।
    मैथिली ह्रियमाणा सा दिशम् याम् अभ्यपद्यत ॥३-६४-१८॥


###Slōka 19 / श्लोक १९###


    तेन मार्गेण गच्छन्तो निरीक्षन्तो नराधिपम् ।
    येन मार्गम् च भूमिम् च निरीक्षन्ते स्म ते मृगाः ॥३-६४-१९॥


###Slōka 20 / श्लोक २०###


    पुनः नदन्तो गच्छन्ति लक्ष्मणेन उपलक्षिताः ।
    तेषाम् वचन सर्वस्वम् लक्षयामास च इन्गितम् ॥३-६४-२०॥


###Slōka 21 / श्लोक २१###


    उवाच लक्ष्मणो धीमान् ज्येष्ठम् भ्रातरम् आर्तवत् ।
    क्व सीत इति त्वया पृष्टा यथा इमे सहसा उथिताः ॥३-६४-२१॥


###Slōka 22 / श्लोक २२###


    दर्शयन्ति क्षितिम् चैव दक्षिणाम् च दिशम् मृगाः ।
    सधु गच्छावहे देव दिशम् एताम् च नैर्ऋतीम् ॥३-६४-२२॥


###Slōka 23 / श्लोक २३###


    यदि तस्य आगमः कश्चित् आर्या वा सा अथ लक्ष्यते ।
    बाढम् इति एव काकुत्स्थः प्रस्थितो दक्षिणाम् दिशम् ॥३-६४-२३॥


###Slōka 24 / श्लोक २४###


    लक्ष्मण अनुगत श्रीमान् वीक्ष्यमाणो वसुन्धराम् ।
    एवम् संभाषमाणौ तौ अन्योन्यम् भ्रातरौ उभौ ॥३-६४-२४॥


###Slōka 25 / श्लोक २५###


    वसुन्धरायाम् पतित पुष्प मार्गम् अपश्यताम् ।
    पुष्प वृष्टिम् निपतिताम् दृष्ट्वा रामो मही तले ॥३-६४-२५॥


###Slōka 26 / श्लोक २६###


    उवाच लक्ष्मणम् वीरो दुःखितो दुःखितम् वचः ।
    अभिजानामि पुष्पाणि तानि इमानि इह लक्ष्मण ॥३-६४-२६॥


###Slōka 27 / श्लोक २७###


    अपिनद्धानि वैदेह्या मया दत्तानि कानने ।
    मन्ये सूर्यः च वायुः च मेदिनी च यशशिविनि ॥३-६४-२७॥


###Slōka 28 / श्लोक २८###


    अभिरक्षन्ति पुष्पाणि प्रकुर्वन्तो मम प्रियम् ।
    एवम् उक्त्वा महाबाहुः लक्ष्मणम् पुरुषर्षभम् ॥३-६४-२८॥


###Slōka 29 / श्लोक २९###


    उवाच रामो धर्मात्मा गिरिम् प्रसवण आकुलम् ।
    कच्चित् क्षिति भृताम् नाथ दृष्टा सर्वांग सुंदरीम् ॥३-६४-२९॥


###Slōka 30 / श्लोक ३०###


    रामा रम्ये वनोद् देशे मया विरहिता त्वया ।
    क्रुद्धो अब्रवीत् गिरिम् तत्र सिंहः क्षुद्र मृगम् यथा ॥३-६४-३०॥


###Slōka 31 / श्लोक ३१###


    ताम् हेम वर्णाम् हेम अंगीम् सीताम् दर्शय पर्वत ।
    यावत् सानूनि सर्वाणि न ते विध्वंसयामि अहम् ॥३-६४-३१॥


###Slōka 32 / श्लोक ३२###


    एवम् उक्तः तु रामेण पर्वतो मैथिलीम् प्रति ।
    दर्शयन् इव ताम् सीताम् न दर्शयत राघवे ॥३-६४-३२॥


###Slōka 33 / श्लोक ३३###


    ततो दाशरथी राम उवाच शिलोच्चयम् ।
    मम बाण अग्नि निर्दग्धो भस्मी भूतो भविष्यसि ॥३-६४-३३॥


###Slōka 34 / श्लोक ३४###


    असेव्यः सततम् चैव निस्तृण द्रुम पल्लवः ।
    इमाम् वा सरितम् च अद्य शोषयिष्यामि लक्ष्मण ॥३-६४-३४॥


###Slōka 35 / श्लोक ३५###


    यदि न आख्याति मे सीताम् अद्य चन्द्र निभ आननाम् ।
    एवम् प्ररुषितो रामो दिधक्षन् इव चक्षुषा ॥३-६४-३५॥


###Slōka 36 / श्लोक ३६###


    ददर्श भूमौ निष्क्रांतम् राक्षसस्य पदम् महत् ।
    त्रस्तया राम काङ्क्षिण्याः प्रधावन्त्या इतः ततः ॥३-६४-३६॥


###Slōka 37 / श्लोक ३७###


    राक्षसेन अनुवृत्तया वैदेह्या च पादानि तु ।
    स समीक्ष्य परिक्रान्तम् सीताया राक्षसस्य च ॥३-६४-३७॥


###Slōka 38 / श्लोक ३८###


    भंगम् धनुः च तूणी च विकीर्णाम् बहुधा रथम् ।
    संभ्रांत हृदयो रामः शशंस भ्रातरम् प्रियम् ॥३-६४-३८॥


###Slōka 39 / श्लोक ३९###


    पश्य लक्ष्मण वैदेह्याः कीर्णाम् कनक बिन्दवः ।
    भूषणानाम् हि सौमित्रे माल्यानि विविधानि च ॥३-६४-३९॥


###Slōka 40 / श्लोक ४०###


    तप्त बिन्दु निकाशैः च चित्रैः क्षतज बिन्दुभिः ।
    आवृतम् पश्य सौमित्रे सर्वतो धरणी तलम् ॥३-६४-४०॥


###Slōka 41 / श्लोक ४१###


    मन्ये लक्ष्मण वैदेही राक्षसैः काम रूपिभिः ।
    भित्त्वा भित्त्वा विभक्ता वा भक्षिता वा भविष्यति ॥३-६४-४१॥


###Slōka 42 / श्लोक ४२###


    तस्या निमित्तम् वैदेह्या द्वयोः विवदमानयोः ।
    बभूव युद्धम् सौमित्रे घोरम् राक्षसयोः इह ॥३-६४-४२॥


###Slōka 43 / श्लोक ४३###


    मुक्ता मणि चितम् च इदम् तपनीय विभूषितम् ।
    धरण्याम् पतितम् सौम्य कस्य भग्नम् महत् धनुः ॥३-६४-४३॥


###Slōka 44 / श्लोक ४४###


    राक्षसानाम् इदम् वस्त सुराणाम् अधवा अपि ।
    तरुण आदित्य संकाशम् वैदूर्य गुलिका चितम् ॥३-६४-४४॥


###Slōka 45 / श्लोक ४५###


    विशीर्णम् पतितम् भूमौ कवचम् कस्य कांचनम् ।
    छत्रम् शत शलाकम् च दिव्य माल्य उपशोभितम् ॥३-६४-४५॥


###Slōka 46 / श्लोक ४६###


    भग्न दण्डम् इदम् कस्य भूमौ सौम्य निपातितम् ।
    कान्चन उरः छदाः च इमे पिशाच वदनाः खराः ॥३-६४-४६॥


###Slōka 47 / श्लोक ४७###


    भीम रूपा महाकायाः कस्य वा निहता रणे ।
    दीप्त पावक संकाशो द्युतिमान् समर ध्वजः ॥३-६४-४७॥


###Slōka 48 / श्लोक ४८###


    अपविद्धः च भग्नः च कस्य सांग्रामिको रथः ।
    रथ अक्ष मात्रा विशिखाः तपनीय विभूषणाः ॥३-६४-४८॥


###Slōka 49 / श्लोक ४९###


    कस्य इमे निहता बाणाः प्रकीर्णा घोर दर्शनः ।
    शरावरौ शरैः पूर्णौ विध्वस्तौ पश्य लक्ष्मण ॥३-६४-४९॥


###Slōka 50 / श्लोक ५०###


    प्रतोद अभीशु हस्तो अयम् कस्य वा सारथिः हतः ।
    पदवी पुरुषस्य एषा व्यक्तम् कस्य अपि राक्षसः ॥३-६४-५०॥


###Slōka 51 / श्लोक ५१###


    वैरम् शत गुणम् पश्य मम तैः जीवित अंतकम् ।
    सुघोर हृदयैः सौम्य राक्षसैः काम रूपिभिः ॥३-६४-५१॥


###Slōka 52 / श्लोक ५२###


    हृता मृता वा सीता हि भक्षिता वा तपस्विनी ।
    न धर्मः त्रायते सीताम् ह्रियमाणाम् महावने ॥३-६४-५२॥


###Slōka 53 / श्लोक ५३###


    भक्षितायाम् हि वैदेह्याम् हृतायाम् अपि लक्ष्मण ।
    के हि लोके प्रियम् कर्तुम् शक्ताः सौम्य मम ईश्वराः ॥३-६४-५३॥


###Slōka 54 / श्लोक ५४###


    कर्तारम् अपि लोकानाम् शूरम् करुण वेदिनम् ।
    अज्ञानात् अवमन्येरन् सर्व भूतानि लक्ष्मण ॥३-६४-५४॥


###Slōka 55 / श्लोक ५५###


    मृदुम् लोक हिते युक्तम् दांतम् करुण वेदिनम् ।
    निर्वीर्य इति मन्यन्ते नूनम् माम् त्रिदश ईश्वराः ॥३-६४-५५॥


###Slōka 56 / श्लोक ५६###


    माम् प्राप्य हि गुणो दोषः संवृत्तः पश्य लक्ष्मण ।
    अद्य एव सर्व भूतानाम् रक्षसाम् अभवाय च ॥३-६४-५६॥


###Slōka 57 / श्लोक ५७###


    संहृत्य एव शशि ज्योत्स्नाम् महान् सूर्य इव उदितः ।
    संहृत्य एव गुणान् सर्वान् मम तेजः प्रकाश्ते ॥३-६४-५७॥


###Slōka 58 / श्लोक ५८###


    न एव यक्षा न गंधर्वा न पिशाचा न राक्षसाः ।
    किन्नरा वा मनुष्या वा सुखम् प्राप्स्यन्ति लक्ष्मण ॥३-६४-५८॥


###Slōka 59 / श्लोक ५९###


    मम अस्त्र बाण संपूर्णम् आकाशम् पश्य लक्ष्मण ।
    असंपातम् करिष्यामि हि अद्य त्रैलोक्य चारिणाम् ॥३-६४-५९॥


###Slōka 60 / श्लोक ६०###


    संनिरुद्धग्रहगणमावारितनिशाकरम् ।
    विप्रनष्टानलमरुद्भास्करद्युतिसंवृतम्।यद्व -संनिरुद्ध ग्रह गणम् आवारित निशा करम् ।विप्रनष्ट अनल मरुत् भास्कर द्युति संवृतम् ॥३-६४-६०॥


###Slōka 61 / श्लोक ६१###


    विनिर्मथितशैलाग्रम्शुष्यमाणजलाअशयम् ।
    ध्वस्तद्रुमलतागुल्मम्विप्रणाशितसागरम्।यद्वा -विनिर्मथित शैल अग्रम् शुष्यमाण जल आशयम् ।ध्वस्त द्रुम लता गुल्मम् विप्रणाशित सागरम् ॥३-६४-६१॥


###Slōka 62 / श्लोक ६२###


    त्रै लोक्यम् तु करिष्यामि संयुक्तम् काल कर्मणा ।
    न ते कुशलिनीम् सीताम् प्रदास्यन्ति मम ईश्वराः ॥३-६४-६२॥


###Slōka 63 / श्लोक ६३###


    अस्मिन् मुहूर्ते सौमित्रे मम द्रक्ष्यन्ति विक्रमम् ।
    न आकाशम् उत्पतिष्यन्ति सर्व भूतानि लक्ष्मण ॥३-६४-६३॥


###Slōka 64 / श्लोक ६४###


    मम चाप गुण उन्मुक्तैः बाण जालैः निरंतरम् ।
    मर्दितम् मम नाराचैः ध्वस्त भ्रांत मृग द्विजम् ॥३-६४-६४॥


###Slōka 65 / श्लोक ६५###


    समाकुलम् अमर्यादम् जगत् पश्य अद्य लक्ष्मण ।
    आकर्णपूर्णैरिषुभिर्जीवलोकंदुरावरैः।यद्वा -आकर्ण पूर्णैर् इषुभिर् जीव लोकम् दुरावरैः ॥३-६४-६५॥


###Slōka 66 / श्लोक ६६###


    करिष्ये मैथिली हेतोः अपिशाचम् अराक्षसम् ।
    मम रोष प्रयुक्तानाम् विशिखानाम् बलम् सुराः ॥३-६४-६६॥


###Slōka 67 / श्लोक ६७###


    द्रक्ष्यन्ति अद्य विमुक्तानाम् अमर्षात् दूर गामिनाम् ।
    न एव देवा न दैतेया न पिशाचा न राक्षसाः ॥३-६४-६७॥


###Slōka 68 / श्लोक ६८###


    भविष्यन्ति मम क्रोधात् त्रैलोक्ये विप्रणाशिते ।
    देव दानव यक्षाणाम् लोका ये रक्षसाम् अपि ॥३-६४-६८॥


###Slōka 69 / श्लोक ६९###


    बहुधानिपतिष्यन्तिबाणोघैश्शकलीकृताः ।
    यद्वा -बहुधा नि पतिष्यन्ति बाण ओघैः शकली कृताः ।निर्मर्यादानिमाँल्लोकान्करिष्याम्यद्यसायकैः।यद्वा -निर् मर्यादान् इमान् लोकान् करिष्यामि अद्य सायकैः ॥३-६४-६९॥


###Slōka 70 / श्लोक ७०###


    हृताम् मृताम् वा सौमित्रे न दास्यन्ति मम ईश्वराः ।
    तथा रूपम् हि वैदेहीम् न दास्यन्ति यदि प्रियाम् ॥३-६४-७०॥


###Slōka 71 / श्लोक ७१###


    नाशयामि जगत् सर्वम् त्रैलोक्यम् स चर अचरम् ।
    यावत् दर्शनम् अस्या वै तापयामि च सायकैः ॥३-६४-७१॥


###Slōka 72 / श्लोक ७२###


    इति उक्त्वा क्रोध ताम्र अक्षः स्फुरमाण ओष्ट संपुटः ।
    वल्कल अजिनम् आबद्ध्य जटा भारम् बन्धयत् ॥३-६४-७२॥


###Slōka 73 / श्लोक ७३###


    तस्य क्रुद्धस्य रामस्य तथा अभूतस्य धीमतः ।
    त्रि पुरम् जग्नुषः पूर्वम् रुद्रस्य इव बभौ तनुः ॥३-६४-७३॥


###Slōka 74 / श्लोक ७४###


    लक्ष्मणात् अथ च आदाय रामो निष्पीड्य कार्मुकम् ।
    शरम् आदाय संदीप्तम् घोरम् अशी विष उपमम् ॥३-६४-७४॥


###Slōka 75 / श्लोक ७५###


    संदधे धनुषि श्रीमान् रामः पर पुरंजयः ।
    युग अन्त अग्निः इव क्रुद्धः इदम् वचनम् अब्रवीत् ॥३-६४-७५॥


###Slōka 76 / श्लोक ७६###


    यथा जरा यथा मृत्युः यथा कालो यथा विधिः ।
    नित्यम् न प्रतिहन्यन्ते सर्व भूतेषु लक्ष्मण ।तथा अहम् क्रोध संयुक्तो न निवार्यो अस्मि असंशयम् ॥३-६४-७६॥


###Slōka 77 / श्लोक ७७###


    पुरा इव मे चारु दतीम् अनिन्दिताम्दिशन्ति सीताम् यदि न अद्य मैथिलीम् ।
    सदेव गन्धर्व मनुष्य पन्नगम्जगत् स शैलम् परिवर्तयामि अहम् ॥३-६४-७७॥


