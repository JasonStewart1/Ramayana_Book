अरण्यकाण्डम्
===============================


## Chapter 15  / सर्गः १५##


###Slōka 1###


    ततः पंचवटीम् गत्वा नाना व्याल मृगायुताम् ।
    उवाच भ्रातरम् रामो लक्ष्मणम् दीप्त तेजसम् ॥३-१५-१॥


###Slōka 2###


    आगताः स्म यथा उद्दिष्टम् यम् देशम् मुनिः अब्रवीत् ।
    अयम् पंचवटी देशः सौम्य पुष्पित काननः ॥३-१५-२॥


###Slōka 3###


    सर्वतः चार्यताम् दृष्टिः कानने निपुणो हि असि ।
    आश्रमः कतर अस्मिन् नः देशे भवति सम्मतः ॥३-१५-३॥


###Slōka 4###


    रमते यत्र वैदेही त्वम् अहम् चैव लक्ष्मण ।
    तादृशो दृश्यताम् देशः संनिकृष्ट जलाशयः ॥३-१५-४॥


###Slōka 5###


    वन रामण्यकम् यत्र जल रामण्यकम् तथा ।
    संनिकृष्टम् च यस्मिन् तु समित् पुष्प कुश उदकम् ॥३-१५-५॥


###Slōka 6###


    एवम् उक्तः तु रामेण लक्मणः संयत अंजलिः ।
    सीता समक्षम् काकुत्स्थम् इदम् वचनम् अब्रवीत् ॥३-१५-६॥


###Slōka 7###


    परवान् अस्मि काकुत्स्थ त्वयि वर्ष शतम् स्थिते ।
    स्वयम् तु रुचिरे देशे क्रियताम् इति माम् वद ॥३-१५-७॥


###Slōka 8###


    सुप्रीतः तेन वाक्येन लक्ष्मणस्य महाद्युतिः ।
    विमृशन् रोचयामास देशम् सर्व गुण अन्वितम् ॥३-१५-८॥


###Slōka 9###


    स तम् रुचिरम् आक्रम्य देशम् आश्रम कर्मणि ।
    हस्ते गृहीत्वा हस्तेन रामः सौमित्रिम् अब्रवीत् ॥३-१५-९॥


###Slōka 10###


    अयम् देशः समः श्रीमान् पुष्पितैर् तरुभिर् वृतः ।
    इह आश्रम पदम् सौम्य यथावत् कर्तुम् अर्हसि ॥३-१५-१०॥


###Slōka 11###


    इयम् आदित्य संकाशैः पद्मैः सुरभि गंधिभिः ।
    अदूरे दृश्यते रम्या पद्मिनी पद्म शोभिता ॥३-१५-११॥


###Slōka 12###


    यथा आख्यातम् अगस्त्येन मुनिना भावितात्मना ।
    इयम् गोदावरी रम्या पुष्पितैः तरुभिर् वृता ॥३-१५-१२॥


###Slōka 13###


    हंस कारण्डव आकीर्णा चक्रवाक उपशोभिता ।
    न अतिदूरे न च आसन्ने मृग यूथ निपीडिता ॥३-१५-१३॥


###Slōka 14###


    मयूर नादिता रम्याः प्रांशवो बहु कंदराः ।
    दृश्यन्ते गिरयः सौम्य फुल्लैः तरुभिर् आवृताः ॥३-१५-१४॥


###Slōka 15###


    सौवर्णै राजतैः ताम्रैः देशे देशे च धातुभिः ।
    गवाक्षिता इव आभान्ति गजाः परम भक्तिभिः ॥३-१५-१५॥


###Slōka 16###


    सालैः तालैः तमालैः च खर्जूरैः पनसैः द्रुमैः ।
    नीवारैः तिनिशैः चैव पुन्नागैः च उपशोभिताः ॥३-१५-१६॥


###Slōka 17###


    चूतैर् अशोकैः तिलकैः केतकैर् अपि चंपकैः  ।
    पुष्प गुल्म लता उपेतैः तैः तैः तरुभिर् आवृताः ॥३-१५-१७॥


###Slōka 18###


    स्यन्दनैः चंदनैः  नीपैः पर्णासैः लकुचैः अपि ।
    धव अश्वकर्ण खदिरैः शमी किंशुक पाटलैः ॥३-१५-१८॥


###Slōka 19###


    इदम् पुण्यम् इदम् रम्यम् इदम् बहु मृग द्विजम् ।
    इह वत्स्याम सौमित्रे सार्धम् एतेन पक्षिणा ॥३-१५-१९॥


###Slōka 20###


    एवम् उक्तः तु रामेण लक्ष्मणः परवीरहा ।
    अचिरेण आश्रमम् भ्रातुः चकार सुमहाबलः ॥३-१५-२०॥


###Slōka 21###


    पर्णशालाम् सुविपुलाम् तत्र संघात मृत्तिकाम् ।
    सुस्तंभाम् मस्करैर् दीर्घैः कृत वंशाम् सुशोभनाम् ॥३-१५-२१॥


###Slōka 22###


    शमी शाखाभिः आस्तीर्य धृढ पाशावपाशितम् ।
    कुश काश शरैः पर्णैः सुपरिच्छादिताम् तथा ॥३-१५-२२॥


###Slōka 23###


    समीकृत तलाम् रम्याम् चकार सुमहाबलः ।
    निवासम् राघवस्य अर्थे प्रेक्ष्णीयम् अनुत्तमम् ॥३-१५-२३॥


###Slōka 24###


    स गत्वा लक्ष्मणः श्रीमान् नदीम् गोदावरीम् तदा ।
    स्नात्वा पद्मानि च आदाय सफलः पुनर् आगतः ॥३-१५-२४॥


###Slōka 25###


    ततः पुष्प बलिम् कृत्वा शान्तिम् च स यथाविधि ।
    दर्शयामास रामाय तद् आश्रम पदम् कृतम् ॥३-१५-२५॥


###Slōka 26###


    स तम् दृष्ट्वा कृतम् सौम्यम् आश्रमम् सह सीतया ।
    राघवः पर्णशालायाम् हर्षम् आहारयत् परम् ॥३-१५-२६॥


###Slōka 27###


    सुसंहृष्टः परिष्वज्य बाहुभ्याम् लक्ष्मणम् तदा ।
    अति स्निग्धम् च गाढम् च वचनम् च इदम् अब्रवीत् ॥३-१५-२७॥


###Slōka 28###


    प्रीतो अस्मि ते महत् कर्म त्वया कृतम् इदम् प्रभो ।
    प्रदेयो यन् निमित्तम् ते परिष्वंगो मया कृतः ॥३-१५-२८॥


###Slōka 29###


    भावज्ञेन कृतज्ञेन धर्मज्ञेन च लक्ष्मण ।
    त्वया पुत्रेण धर्मात्मा न संवृत्तः पिता मम ॥३-१५-२९॥


###Slōka 30###


    एवम् लक्ष्मणम् उक्त्वा तु राघवो लक्ष्मिवर्धनः ।
    तस्मिन् देशे बहु फले न्यवसत् स सुखम् सुखी ॥३-१५-३०॥


