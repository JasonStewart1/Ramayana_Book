अरण्यकाण्डम्
===============================


## Chapter 3  / सर्गः ३##


###Slōka 1###


    अथ उवाच पुनर् वाक्यम् विराधः पूरयन् वनम् ।
    पृच्छतो मम हि ब्रूतम् कौ युवाम् क्व गमिष्यथः ॥३-३-१॥


###Slōka 2###


    तम् उवाच ततो रामो राक्षसम् ज्वलित आननम् ।
    पृच्छन्तम् सुमहातेजा इक्ष्वाकु कुलम् आत्मनः ॥३-३-२॥


###Slōka 3###


    क्षत्रियौ वृत्त संपन्नौ विद्धि नौ वनगोचरौ ।
    त्वाम् तु वेदितुम् इच्छावः कः त्वम् चरसि दण्डकान् ॥३-३-३॥


###Slōka 4###


    तम् उवाच विराधः तु रामम् सत्य पराक्रमम् ।
    हन्त वक्ष्यामि ते राजन् निबोध मम राघव ॥३-३-४॥


###Slōka 5###


    पुत्रः किल जवस्य अहम् माता मम  शतह्रदा ।
    विराध इति माम् आहुः पृथिव्याम् सर्व राक्षसाः ॥३-३-५॥


###Slōka 6###


    तपसा च अभि संप्राप्ता ब्रह्मणो हि प्रसादजा ।
    शस्त्रेण अवध्यता लोके अच्छेद्य अभेद्यत्वम् एव च ॥३-३-६॥


###Slōka 7###


    उत्सृज्य प्रमदाम् एनाम् अनपेक्षौ यथा आगतम् ।
    त्वरमाणौ पलायेथाम् न वाम् जीवितम् आददे ॥३-३-७॥


###Slōka 8###


    तम् रामः प्रति उवाच इदम् कोप संरक्त लोचनः ।
    राक्षसम् विकृत आकारम् विराधम् पाप चेतसम् ॥३-३-८॥


###Slōka 9###


    क्षुद्र धिक्त्वाम् तु हीनार्थम् मृत्युम् अन्वेषसे ध्रुवम् ।
    रणे प्राप्स्यसि संतिष्ठ न मे जीवन् विमोक्ष्यसे ॥३-३-९॥


###Slōka 10###


    ततः सज्यम् धनुः कृत्वा रामः सुनिशितान् शरान् ।
    सु शीघ्रम् अभिसंधाय राक्षसम् निजघान ह ॥३-३-१०॥


###Slōka 11###


    धनुषा ज्या गुणवता सप्त बाणान् मुमोच ह ।
    रुक्म पुंखान् महावेगान् सुपर्ण अनिल तुल्य गान् ॥३-३-११॥


###Slōka 12###


    ते शरीरम् विराधस्य भित्त्वा बर्हिण वाससः ।
    निपेतुः शोणिता दिग्धा धरण्याम् पावकोपमाः ॥३-३-१२॥


###Slōka 13###


    स विद्धो न्यस्य वैदेहीम् शूलम् उद्यम्य राक्षसः ।
    अभ्यद्रवत् सुसंक्रुद्धः तदा रामम् स लक्ष्मणम्  ॥३-३-१३॥


###Slōka 14###


    स विनद्य महानादम् शूलम् शक्र ध्वज उपमम् ।
    प्रगृह्य अशोभत तदा व्यात्तानन इव अंतकः ॥३-३-१४॥


###Slōka 15###


    अथ तौ भ्रातरौ दीप्तम् शर वर्षम् ववर्षतुः ।
    विराधे राक्षसे तस्मिन् कालांतक अयम् उपमे ॥३-३-१५॥


###Slōka 16###


    स प्रहस्य महा रौद्रः स्थित्वा अजृम्भत राक्षसः ।
    जृंभमाणस्य ते बाणाः कायात् निष्पेतुर् अशुगाः ॥३-३-१६॥


###Slōka 17###


    स्पर्शात् तु वर दानेन प्राणान् संरोध्य राक्षसः ।
    विराधः शूलम् उद्यम्य राघवौ अभ्यधावत  ॥३-३-१७॥


###Slōka 18###


    तत् शूलम् वज्र संकाशम् गगने ज्वलन उपमम् ।
    द्वाभ्याम् शराभ्याम् चिच्छेद रामः शस्त्रभृताम् वरः ॥३-३-१८॥


###Slōka 19###


    तत् राम विशिखैः छिन्नम् शूलम् तस्य आपतत् भुविः ।
    पपात अशनिना चिन्नम् मेरोर् इव शिला तलम्  ॥३-३-१९॥


###Slōka 20###


    तौ खड्गौ क्षिप्रम् उद्यम्य कृष्ण सर्पौ इव उद्यतौ ।
    तूर्णम् आपेततुः तस्य तदा प्रहारताम् बलात्  ॥३-३-२०॥


###Slōka 21###


    स वध्यमान सुभृशम् भुजाभ्याम् परिगृह्य तौ  ।
    अप्रकंप्यौ नरव्याघ्रौ रौद्रः प्रस्थातुम् ऐच्छत  ॥३-३-२१॥


###Slōka 22###


    तस्य अभिप्रायम् अज्ञाय रामो लक्ष्मणम् अब्रवीत्  ।
    वहतु अयम् अलम् तावत् पथानेन तु राक्षसः  ॥३-३-२२॥


###Slōka 23###


    यथा च इच्छति सोउमित्रे तथा वहतु राक्षसः  ।
    अयम् एव हि नः पन्था येन याति निशाचरः  ॥३-३-२३॥


###Slōka 24###


    स तु स्व बल वीर्येण समुत्क्षिप्य निशाचरः ।
    बालाः इव स्कन्ध गतौ चकार अति बलोद्धतः  ॥३-३-२४॥


###Slōka 25###


    तौ आरोप्य ततः स्कन्धम् राघवो  रजनी चरः  ।
    विराधो विनदन् घोरम् जगाम अभिमुखो वनम्  ॥३-३-२५॥


###Slōka 26###


    वनम् महा मेघ निभम् प्रविष्टोद्रुमैः महद्भिः विविधैः उपेतम् ।
    नाना विधैः पक्षि कुलैः विचित्रम्शिव आयुतम् व्याल मृगैः विकीर्णम्  ॥३-३-२६॥


