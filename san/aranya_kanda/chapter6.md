अरण्यकाण्डम्
===============================


## Chapter 6  / सर्गः ६##


###Slōka 1###


    शरभङ्गे दिवम् प्राप्ते मुनि संघाः समागताः ।
    अभ्यगच्छन्त काकुत्स्थम् रामम् ज्वलित तेजसम्  ॥३-६-१॥


###Slōka 2###


    वैखानसा वालखिल्याः संप्रक्षाला मरीचिपाः ।
    अश्म कुट्टाः च बहवः पत्र आहाराः च तापसाः ॥३-६-२॥


###Slōka 3###


    दन्त उलूखलिनः च एव तथा एव उन्मज्जकाः परे ।
    गात्र शय्या अशय्याः च तथा एव अनवकाशिकाः ॥३-६-३॥


###Slōka 4###


    मुनयः सलिल आहारा वायु भक्षाः तथा अपरे ।
    आकाश निलयाः च एव तथा स्थण्डिल शायिनः  ॥३-६-४॥


###Slōka 5###


    तथा ऊर्थ्व वासिनः दान्ताः तथा आर्द्र पट वाससः ।
    स जपाः च तपो नित्याः तथा पंच तपोऽन्विताः ॥३-६-५॥


###Slōka 6###


    सर्वे ब्राह्म्या श्रिया ज्युक्ता दृढ योग समाहिताः ।
    शरभंग आश्रमे रामम् अभिजग्मुः च तापसाः  ॥३-६-६॥


###Slōka 7###


    अभिगम्य च धर्मज्ञा रामम् धर्म भृताम् वरम् ।
    ऊचुः परम धर्मज्ञम् ऋषि संघाः समागताः ॥३-६-७॥


###Slōka 8###


    त्वम् इक्ष्वाकु कुलस्य अस्य पृथिव्याः च महारथः ।
    प्रधानः च अपि नाथः च देवानाम् मघवान् इव ॥३-६-८॥


###Slōka 9###


    विश्रुतः त्रिषु लोकेषु यशसा विक्रमेण च ।
    पितृ व्रतत्वम् सत्यम् च त्वयि धर्मः च पुष्कलः ॥३-६-९॥


###Slōka 10###


    त्वाम् आसाद्य महात्मानम् धर्मज्ञम् धर्म वत्सलम् ।
    अर्थित्वात् नाथ वक्ष्यामः तत् च नः क्षन्तुम् अर्हसि ॥३-६-१०॥


###Slōka 11###


    अधार्मः सुमहान् नाथ भवेत् तस्य तु भूपतेः ।
    यो हरेत् बलि षड् भागम् न च रक्षति पुत्रवत् ॥३-६-११॥


###Slōka 12###


    युंजानः स्वान् इव प्राणान् प्राणैः इष्टान् सुतान् इव ।
    नित्य युक्तः सदा रक्षन् सर्वान् विषय वासिनः ॥३-६-१२॥


###Slōka 13###


    प्राप्नोति शाश्वतीम् राम कीर्तिम् स बहु वार्षिकीम् ।
    ब्रह्मणः स्थानम् आसाद्य तत्र च अपि महीयते ॥३-६-१३॥


###Slōka 14###


    यत् करोति परम् धर्मम् मुनिः मूल फल अशनः ।
    तत्र राज्ञः चतुर् भागः प्रजा धर्मेण रक्षतः ॥३-६-१४॥


###Slōka 15###


    सो अयम् ब्राह्मण भूयिष्ठो वानप्रस्थ गणो महान् ।
    त्वम् नाथो अनाथवत् राम राक्षसैः हन्यते भृशम् ॥३-६-१५॥


###Slōka 16###


    एहि पश्य शरीराणि मुनीनाम् भावित आत्मनाम् ।
    हतानाम् राक्षसैः घोरैः बहूनाम् बहुधा वने ॥३-६-१६॥


###Slōka 17###


    पंपा नदी निवासानाम् अनुमन्दाकिनीम् अपि ।
    चित्रकूट आलयानाम् च क्रियते कदनम् महत् ॥३-६-१७॥


###Slōka 18###


    एवम् वयम् न मृष्यामो विप्रकारम् तपस्विनाम् ।
    क्रियमाणम् वने घोरम् रक्षोभिः भीम कर्मभिः ॥३-६-१८॥


###Slōka 19###


    ततः त्वाम् शरणार्थम् च शरण्यम् समुपस्थिताः ।
    परिपालय नः राम वध्यमानान् निशाचरैः ॥३-६-१९॥


###Slōka 20###


    परा त्वत्तः गतिः वीर पृधिव्यम् न उपपद्यते ।
    परिपालय नः सर्वान् राक्षसेभ्यो नृपात्मजः ॥३-६-२०॥


###Slōka 21###


    एतत् श्रुत्वा तु काकुत्स्थः तापसानाम् तपस्विनाम् ।
    इदम् प्रोवाच धर्मात्मा सर्वान् एव तपस्विनः ॥३-६-२१॥


###Slōka 22###


    न एवम् अर्हथ माम् वक्तुम् आज्ञाप्यः अहम् तपस्विनाम् ।
    केवलेन स्व कार्येण प्रवेष्टव्यम् वनम् मया  ॥३-६-२२॥


###Slōka 23###


    विप्रकारम् अपाक्रष्टुम् राक्षसैः भवताम् इमम् ।
    पितुः तु निर्देशकरः  प्रविष्टो अहम् इदम् वनम् ॥३-६-२३॥


###Slōka 24###


    भवताम् अर्थ सिद्ध्यर्थम् आगतोऽहम् यदृच्छया ।
    तस्य मे अयम् वने वासो भविष्यति महाफलः  ॥३-६-२४॥


###Slōka 25###


    तपस्विनाम् रणे शत्रून् हन्तुम् इच्छामि राक्षसान् ।
    पश्यन्तु वीर्यम् ऋषयः सः ब्रातुर् मे तपोधनाः ॥३-६-२५॥


###Slōka 26###


    दत्त्वा अभयम् च अपि तपो धनानाम्धर्मे धृइत आत्मा सह लक्ष्मणेन ।
    तपो धनैः च अपि सह आर्य दत्तःसुतीक्ष्णम् एव अभिजगाम वीरः ॥३-६-२६॥


