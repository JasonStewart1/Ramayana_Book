अरण्यकाण्डम्
===============================


## Chapter 50  / सर्गः ५०##


###Slōka 1###


    तम् शब्दम् अवसुप्तस्य जटायुः अथ शुश्रुवे ।
    निरैक्षत् रावणम् क्षिप्रम् वैदेहीम् च ददर्श सः ॥३-५०-१॥


###Slōka 2###


    ततः पर्वत शृंग आभः तीक्ष्ण तुण्डः खग उत्तमः ।
    वनस्पति गतः श्रीमान् व्याजहार शुभाम् गिरम् ॥३-५०-२॥


###Slōka 3###


    दशग्रीव स्थितो धर्मे पुराणे सत्य संश्रयः ।
    भ्रातः सः त्वम् निन्दितम् कर्म कर्तुम् न अर्हसि संप्रताम् ॥३-५०-३॥


###Slōka 4###


    जटायुः नाम नाम्ना अहम् गृध्र राजो महाबलः ।
    राजा सर्वस्य लोकस्य महेन्द्र वरुण उपमः ॥३-५०-४॥


###Slōka 5###


    लोकानाम् च हिते युक्तो रामो दशरथ आत्मजः ।
    तस्य एषा लोक नाथस्य धर्म पत्नी यशस्विनी ॥३-५०-५॥


###Slōka 6###


    सीता नाम वरारोहा याम् त्वम् हर्तुम् इह इच्छसि ।
    कथम् राजा स्थितो धर्मे पर दारान् परामृशेत् ॥३-५०-६॥


###Slōka 7###


    रक्षणीया विशेषेण राज दारा महाबलः ।
    निवर्तय गतिम् नीचाम् पर दार अभिमर्शनात् ॥३-५०-७॥


###Slōka 8###


    न तत् समाचरेत् धीरो यत् परो अस्य विगर्हयेत् ।
    यथा आत्मनः तथा अन्येषाम् दारा रक्ष्या विमर्शनात् ॥३-५०-८॥


###Slōka 9###


    अर्थम् वा यदि वा कामम् शिष्टाः शास्त्रेषु अनागतम् ।
    व्यवस्यन्ति अनु राजानम् धर्मम् पौलस्त्य नंदन ॥३-५०-९॥


###Slōka 10###


    राजा धर्मः च कामः च द्रव्याणाम् च उत्तमो निधिः ।
    धर्मः शुभम् वा पापम् वा राज मूलम् प्रवर्तते ॥३-५०-१०॥


###Slōka 11###


    पाप स्वभावः चपलः कथम् त्वम् रक्षसाम् वर ।
    ऐश्वर्यम् अभिसंप्राप्तो विमानम् इव दुष्कृती ॥३-५०-११॥


###Slōka 12###


    काम स्वभावो यः सः असौ न शक्यः तम् प्रमार्जितुम् ।
    न हि दुष्ट आत्मनाम् आर्यम् आवसति आलये चिरम् ॥३-५०-१२॥


###Slōka 13###


    विषये वा पुरे वा ते यदा रामो महाबलः ।
    न अपराध्यति धर्मात्मा कथम् तस्य अपराध्यसि ॥३-५०-१३॥


###Slōka 14###


    यदि शूर्पणखा हेतोः जनस्थान गतः खरः ।
    अतिवृत्तो हतः पूर्वम् रामेण अक्लिष्ट कर्मणा ॥३-५०-१४॥


###Slōka 15###


    अत्र ब्रूहि यथा तत्त्वम् को रामस्य व्यतिक्रमः ।
    यस्य त्वम् लोक नाथस्य हृत्वा भार्याम् गमिष्यसि ॥३-५०-१५॥


###Slōka 16###


    क्षिप्रम् विसृज वैदेहीम् मा त्वा घोरेण चक्षुषा ।
    दहेत् दहनभूतेन वृत्रम् इन्द्र अशनिः यथा ॥३-५०-१६॥


###Slōka 17###


    सर्पम् आशीविषम् बद्ध्वा वस्त्र अन्ते न अवबुध्यसे ।
    ग्रीवायाम् प्रतिमुक्तम् च काल पाशम् न पश्यसि ॥३-५०-१७॥


###Slōka 18###


    स भारः सौम्य भर्तव्यो यो नरम् न अवसादयेत् ।
    तत् अन्नम् अपि भोक्तव्यम् जीर्यते यत् अनामयम् ॥३-५०-१८॥


###Slōka 19###


    यत् कृत्वा न भवेत् धर्मो न कीर्तिः न यशः ध्रुवम् ।
    शरीरस्य भवेत् खेदः कः तत् कर्म समाचरेत् ॥३-५०-१९॥


###Slōka 20###


    षष्टि वर्ष सहस्राणि जातस्य मम रावण ।
    पितृ पैतामहम् राज्यम् यथावत् अनुतिष्ठतः ॥३-५०-२०॥


###Slōka 21###


    वृद्धो अहम् त्वम् युवा धन्वी स रथः कवची शरी ।
    न च अपि आदाय कुशली वैदेहीम् न गमिष्यसि ॥३-५०-२१॥


###Slōka 22###


    न शक्तः त्वम् बलात् हर्तुम् वैदेहीम् मम पश्यतः ।
    हेतुभिः न्याय संयुक्तैः ध्रुवाम् वेद श्रुतीम् इव ॥३-५०-२२॥


###Slōka 23###


    युध्यस्व यदि शूरो असि मुहूर्तम् तिष्ठ रावण ।
    शयिष्यसे हतो भूमौ यथा पूर्वम् खरः तथा ॥३-५०-२३॥


###Slōka 24###


    असकृत् संयुगे येन निहता दैत्य दानवाः ।
    न चिरात् चीर वासाः त्वाम् रामो युधि वधिष्यति ॥३-५०-२४॥


###Slōka 25###


    किम् नु शक्यम् मया कर्तुम् गतौ दूरम् नृप आत्मजौ ।
    क्षिप्रम् त्वम् नश्यसे नीच तयोः भीतो न संशयः ॥३-५०-२५॥


###Slōka 26###


    न हि मे जीवमानस्य नयिष्यसि शुभाम् इमाम् ।
    सीताम् कमल पत्र अक्षीम् रामस्य महषीम् प्रियाम् ॥३-५०-२६॥


###Slōka 27###


    अवश्यम् तु मया कार्यम् प्रियम् तस्य महात्मनः ।
    जीवितेन अपि रामस्य तथा दशरथस्य च ॥३-५०-२७॥


###Slōka 28###


    तिष्ठ तिष्ठ दशग्रीव मुहूर्तम् पश्य रावण ।
    वृन्तात् इव फलम् त्वाम् तु पातयेयम् रथ उत्तमात् ।युद्ध आतिथ्यम् प्रदास्यामि यथा प्राणम् निशा चर ॥३-५०-२८॥


