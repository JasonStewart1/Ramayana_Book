अरण्यकाण्डम्
===============================


###Slōka 1###


    अग्रतः प्रययौ रामः सीता मध्ये सुशोभना ।
    पृष्ठतः तु धनुष्पाणिः लक्ष्मणः अनुजगाम ह ॥३-११-१॥


###Slōka 2###


    तौ पश्यमानौ विविधान् शैल प्रस्थान् वनानि च ।
    नदीः च विविधा रम्या जग्मतुः सह सीतया ॥३-११-२॥


###Slōka 3###


    सारसान् चक्रवाकां च नदी पुलिन चारिणः ।
    सरांसि च सपद्मानि युतानि जलजैः खगैः ॥३-११-३॥


###Slōka 4###


    यूथ बद्धाम् च पृषतान् मद उन्मत्तान् विषाणिनः ।
    महिषाम् च वराहाम् च गजाम् च द्रुम वैरिणः ॥३-११-४॥


###Slōka 5###


    ते गत्वा दूरम् अध्वानम् लंबमाने दिवाकरे ।
    ददृशुः सहिता रंयम् तटाकम् योजन आयुतम् ॥३-११-५॥


###Slōka 6###


    पद्म पुष्कर संबाधम् गज यूथैः अलंकृतम् ।
    सारसैः हंस कादम्बैः संकुलम् जल जातिभिः ॥३-११-६॥


###Slōka 7###


    प्रसन्न सलिले रम्ये तस्मिन् सरसि शुश्रुवे ।
    गीत वादित्र निर्घोषो न तु कश्चन दृश्यते ॥३-११-७॥


###Slōka 8###


    ततः कौतूहलात् रामो लक्ष्मणः च महारथः ।
    मुनिम् धर्मभृतम् नाम प्रष्टुम् समुपचक्रमे ॥३-११-८॥


###Slōka 9###


    इदम् अत्यद्भुतम् श्रुत्वा सर्वेषाम् नो महामुने ।
    कौतूहलम् महत् जातम् किम् इदम् साधु कथ्यताम् ॥३-११-९॥


###Slōka 10###


    तेन एवम् उक्तो धर्मात्मा राघवेण मुनिः तदा ।
    प्रभावम् सरसः क्षिप्रम् आख्यातुम् उपचक्रमे ॥३-११-१०॥


###Slōka 11###


    इदम् पंच अप्सरो नाम तटाकम् सार्व कालिकम् ।
    निर्मितम् तपसा राम मुनिना माण्डकर्णिना ॥३-११-११॥


###Slōka 12###


    स हि तेपे तपः तीव्रम् माण्डकर्णिः महामुनिः ।
    दश वर्ष सहस्राणि वायु भक्षो जलाशये ॥३-११-१२॥


###Slōka 13###


    ततः प्रव्यथिताः सर्वे देवाः स अग्नि पुरोगमाः ।
    अब्रुवन् वचनम् सर्वे परस्पर समागताः ॥३-११-१३॥


###Slōka 14###


    अस्मकम् कस्यचित् स्थानम् एष प्रार्थयते मुनिः ।
    इति संविग्न मनसः सर्वे तत्र दिवौकसः ॥३-११-१४॥


###Slōka 15###


    ततः कर्तुम् तपो विघ्नम् सर्व देवैः नियोजिताः ।
    प्रधान अप्सरसः पंच विद्युत् चलित वर्चसः ॥३-११-१५॥


###Slōka 16###


    अप्सरोभिः ततः ताभिः मुनिः दृष्ट परावरः ।
    नीतो मदन वश्यत्वम् देवानाम् कार्य सिद्धये ॥३-११-१६॥


###Slōka 17###


    ताः चैव अप्सरसः पंच मुनेः पत्नीत्वम् आगताः ।
    तटाके निर्मितम् तासाम् तस्मिन् अन्तर्हितम् गृहम् ॥३-११-१७॥


###Slōka 18###


    तत्र एव अप्सरसः पंच निवसन्त्यो यथा सुखम् ।
    रमयन्ति तपोयोगात् मुनिम् यौवनम् आस्थितम् ॥३-११-१८॥


###Slōka 19###


    तासाम् संक्रीड मानानाम् एष वादित्र निःस्वनः ।
    श्रूयते भूषण उन्मिश्रः गीत शब्दः मनोहरः ॥३-११-१९॥


###Slōka 20###


    आश्चर्यम् इति तस्य एतद् वचनम् भावितात्मनः ।
    राघवः प्रतिजग्राह सह भ्रात्रा महा यशाः ॥३-११-२०॥


###Slōka 21###


    एवम् कथयमानः स ददर्श आश्रम मण्डलम् ।
    कुश चीर परिक्षिप्तम् ब्राह्म्या लक्ष्म्या समावृतम् ॥३-११-२१॥


###Slōka 22###


    प्रविश्य सह वैदेह्या लक्ष्मणेन च राघवः ।
    तदा तस्मिन् स काकुत्स्थः श्रीमति आश्रम मण्डले ॥३-११-२२॥


###Slōka 23###


    उषित्वा स सुखम् तत्र पूर्ज्यमानो महर्षिभिः ।
    जगाम च आश्रमान् तेषाम् पर्यायेण तपस्विनाम् ॥३-११-२३॥


###Slōka 24###


    येषाम् उषितवान् पूर्वम् सकाशे स महास्त्रवित् ।
    क्वचित् परिदशान् मासान् एक संवत्सरम् क्वचित् ॥३-११-२४॥


###Slōka 25###


    क्वचित् च चतुरो मासान् पंच षट् च परान् क्वचित् ।
    अपरत्र अधिकान् मासान् अध्यर्धम् अधिकम् क्वचित् ॥३-११-२५॥


###Slōka 26###


    त्रीन् मासान् अष्ट मासान् च राघवो न्यवसत् सुखम् ।
    तत्र संवसतः तस्य मुनीनाम् आश्रमेषु वै ॥३-११-२६॥


###Slōka 27###


    रमतः च आनुकूल्येन ययुः संवत्सरा दश ।
    परिसृत्य च धर्मज्ञः राघवः सह सीतया ॥३-११-२७॥


###Slōka 28###


    सुतीक्ष्णस्य आश्रमम् श्रीमान् पुनर् एव आजगाम ह ।
    स तम् आश्रमम् आगम्य मुनिभिः परिपूजितः ॥३-११-२८॥


###Slōka 29###


    तत्र अपि न्यवसत् रामः कंचित् कालम् अरिन्दमः ।
    अथ आश्रमस्थो विनयात् कदाचित् तम् महामुनिम् ॥३-११-२९॥


###Slōka 30###


    उपासीनः स काकुत्स्थः सुतीक्ष्णम् इदम् अब्रवीत् ।
    अस्मिन् अरण्ये भगवन् अगस्त्यो मुनिसत्तमः ॥३-११-३०॥


###Slōka 31###


    वसति इति मया नित्यम् कथाः कथयताम् श्रुतम् ।
    न तु जानामि तम् देशम् वनस्य अस्य महत्तया ॥३-११-३१॥


###Slōka 32###


    कुत्र आश्रम पदम् पुण्यम् महर्षेः तस्य धीमतः ।
    प्रसाद अर्थम् भगवतः सानुजः सह सीतया ॥३-११-३२॥


###Slōka 33###


    अगस्त्यम् अभिगच्छेयम् अभिवादयितुम् मुनिम् ।
    मनोरथो महान् एष हृदि परिवर्तते ॥३-११-३३॥


###Slōka 34###


    यदि अहम् तम् मुनिवरम् शुश्रूषेयम् अपि स्वयम् ।
    इति रामस्य स मुनिः श्रुत्वा धर्मात्मनो वचः ॥३-११-३४॥


###Slōka 35###


    सुतीक्ष्णः प्रत्युवाच इदम् प्रीतो दशरथात्मजम् ।
    अहम् अपि एतद् एव त्वाम् वक्तु कामः स लक्ष्मणम् ॥३-११-३५॥


###Slōka 36###


    अगस्त्यम् अभिगच्छ इति सीतया सह राघव ।
    दिष्ट्या तु इदानीम् अर्थे अस्मिन् स्वयम् एव ब्रवीषि माम् ॥३-११-३६॥


###Slōka 37###


    अयम् आख्यामि ते राम यत्र अगस्त्यो महामुनिः ।
    योजनानि आश्रमात् तात याहि चत्वारि वै ततः ।दक्षिणेन महान् श्रीमान् अगस्त्य भ्रातुर् आश्रमः ॥३-११-३७॥


###Slōka 38###


    स्थली प्राय वनोद्देशे पिप्पली वन शोभिते ।
    बहु पुष्प फले रम्ये नाना विहग नादिते ॥३-११-३८॥


###Slōka 39###


    पद्मिन्यो विविधाः तत्र प्रसन्न सलिल आशयाः ।
    हंस कारण्डव आकीर्णाः चक्रवाक उपशोभिताः ॥३-११-३९॥


###Slōka 40###


    तत्र एकाम् रजनीम् व्युष्य प्रभाते राम गम्यताम् ।
    दक्षिणाम् दिशम् आस्थाय वन षण्डस्य पार्श्वतः ॥३-११-४०॥


###Slōka 41###


    तत्र अगस्त्य आश्रम पदम् गत्वा योजनम् अन्तरम् ।
    रमणीये वनोद्देशे बहु पादप शोभिते ॥३-११-४१॥


###Slōka 42###


    रंस्यते तत्र वैदेही लक्ष्मणः च त्वया सह ।
    स हि रम्यो वनोउद्देशो बहु पादप संयुतः ॥३-११-४२॥


###Slōka 43###


    यदि बुद्धिः कृता द्रष्टुम् अगस्त्यम् तम् महामुनिम् ।
    अद्य एव गमने बुद्धिम् रोचयस्व महामते ॥३-११-४३॥


###Slōka 44###


    इति रामो मुनेः श्रुत्वा सह भ्रात्रा अभिवाद्य च ।
    प्रतस्थे अगस्त्यम् उद्दिश्य सानुगः सह सीतया ॥३-११-४४॥


###Slōka 45###


    पश्यन् वनानि चित्राणि पर्वतां च अभ्र संनिभान् ।
    सरांसि सरितः चैव पथि मार्ग वश अनुगतान् ॥३-११-४५॥


###Slōka 46###


    सुतीक्ष्णेन उपदिष्टेन गत्वा तेन पथा सुखम् ।
    इदम् परम संहृष्टो वाक्यम् लक्ष्मणम् अब्रवीत् ॥३-११-४६॥


###Slōka 47###


    एतद् एव आश्रम पदम् नूनम् तस्य महात्मनः ।
    अगस्त्यस्य मुनेर् भ्रातुर् दृश्यते पुण्य कर्मणः ॥३-११-४७॥


###Slōka 48###


    यथा हि इमे वनस्य अस्य ज्ञाताः पथि सहस्रशः ।
    संनताः फल भरेण पुष्प भारेण च द्रुमाः ॥३-११-४८॥


###Slōka 49###


    पिप्पलीनाम् च पक्वानाम् वनाद् अस्माद् उपागतः ।
    गन्धो अयम् पवन उत्क्षिप्तः सहसा कटुकोदयः ॥३-११-४९॥


###Slōka 50###


    तत्र तत्र च दृश्यन्ते संक्षिप्ताः काष्ठ संचयाः ।
    लूनाः च परिदृश्यन्ते दर्भा वैदूर्य वर्चसः ॥३-११-५०॥


###Slōka 51###


    एतत् च वन मध्यस्थम् कृष्ण अभ्र शिखर उपमम् ।
    पावकस्य आश्रमस्थस्य धूमाग्रम् संप्रदृश्यते ॥३-११-५१॥


###Slōka 52###


    विविक्तेषु च तीर्थेषु कृत स्नाना द्विजातयः ।
    पुष्प उपहारम् कुर्वन्ति कुसुमैः स्वयम् आर्जितैः ॥३-११-५२॥


###Slōka 53###


    ततः सुतीक्ष्णस्य वचनम् यथा सौम्य मया श्रुतम् ।
    अगस्त्यस्य आश्रमो भ्रातुर् नूनम् एष भविष्यति ॥३-११-५३॥


###Slōka 54###


    निगृह्य तरसा मृत्युम् लोकानाम् हित काम्यया ।
    यस्य भ्रात्रा कृता इयम् दिक् शरण्या पुण्य कर्मणा ॥३-११-५४॥


###Slōka 55###


    इह एकदा किल क्रूरो वातापिः अपि च इल्वलः ।
    भ्रातरौ सहितौ आस्ताम् ब्राह्मणघ्नौ महा असुरौ ॥३-११-५५॥


###Slōka 56###


    धारयन् ब्राह्मणम् रूपम् इल्वलः संस्कृतम् वदन् ।
    आमंत्रयति विप्रान् स श्राद्धम् उद्दिश्य निर्घृणः ॥३-११-५६॥


###Slōka 57###


    भ्रातरम् संस्कृतम् कृत्वा ततः तम् मेष रूपिणम् ।
    तान् द्विजान् भोजयामास श्राद्ध दृष्टेन कर्मणा ॥३-११-५७॥


###Slōka 58###


    ततो भुक्तवताम् तेषाम् विप्राणाम् इल्वलो अब्रवीत् ।
    वातापे निष्क्रमस्व इति स्वरेण महता वदन् ॥३-११-५८॥


###Slōka 59###


    ततो भ्रातुर् वचः श्रुत्वा वातापिः मेषवत् नदन् ।
    भित्त्वा भित्वा शरीराणि ब्राह्मणानाम् विनिष्पतत् ॥३-११-५९॥


###Slōka 60###


    ब्राह्मणानाम् सहस्राणि तैः एवम् काम रूपिभिः ।
    विनाशितानि संहत्य नित्यशः पिशित अशनैः ॥३-११-६०॥


###Slōka 61###


    अगस्त्येन तदा देवैः प्रार्थितेन महर्षिणा ।
    अनुभूय किल श्राद्धे भक्षितः स महा असुरः ॥३-११-६१॥


###Slōka 62###


    ततः संपन्नम् इति उक्त्वा दत्त्वा हस्ते अवनेजनम् ।
    भ्रातरम् निष्क्रमस्व इति च इल्वलः समभाषत ॥३-११-६२॥


###Slōka 63###


    स तदा भाषमाणम् तु भ्रातरम् विप्र घातिनम् ।
    अब्रवीत् प्रहसन् धीमान् अगस्त्यो मुनि सत्तमः ॥३-११-६३॥


###Slōka 64###


    कुतो निष्क्रमितुम् शक्तिर् मया जीर्णस्य रक्षसः ।
    भ्रातुः ते मेष रूपस्य गतस्य यम सादनम् ॥३-११-६४॥


###Slōka 65###


    अथ तस्य वचः श्रुत्वा भ्रातुर् निधन संश्रितम् ।
    प्रधर्षयितुम् आरेभे मुनिम् क्रोधात् निशा चरः ॥३-११-६५॥


###Slōka 66###


    सो अभ्यद्रवत् द्विजेंद्रम् तम् मुनिना दीप्त तेजसा ।
    चक्षुषा अनल कल्पेन निर्दग्धो निधनम् गतः ॥३-११-६६॥


###Slōka 67###


    तस्य अयम् आश्रमो भ्रातुः तटाक वन शोभितः ।
    विप्र अनुकम्पया येन कर्म इदम् दुष्करम् कृतम् ॥३-११-६७॥


###Slōka 68###


    एवम् कथयमानस्य तस्य सौमित्रिणा सह ।
    रामस्य अस्तम् गतः सूर्यः संध्या कालो अभ्यवर्तत ॥३-११-६८॥


###Slōka 69###


    उपास्य पश्चिमाम् संध्याम् सह भ्रात्रा यथा विधि ।
    प्रविवेश आश्रम पदम् तम् ऋषिम् च अभ्यवादयत् ॥३-११-६९॥


###Slōka 70###


    सम्यक् प्रतिगृहीतः तु मुनिना तेन राघवः ।
    न्यवसत् ताम् निशाम् एकाम् प्राश्य मूल फलानि च ॥३-११-७०॥


###Slōka 71###


    तस्याम् रात्र्याम् व्यतीतायाम् उदिते रवि मण्डले ।
    भ्रातरम् तम् अगस्त्यस्य आमंत्रयत राघवः ॥३-११-७१॥


###Slōka 72###


    अभिवादये त्वाम् भगवन् सुखम् स्म उष्यतो निशाम् ।
    आमंत्रये त्वाम् गच्छामि गुरुम् ते द्रष्टुम् अग्रजम् ॥३-११-७२॥


###Slōka 73###


    गम्यताम् इति तेन उक्तो जगाम रघु नन्दनः ।
    यथा उद्दिष्टेन मार्गेण वनम् तत् च अवलोकयन् ॥३-११-७३॥


###Slōka 74###


    नीवारान् पनसान् सालान् वन्जुलान् तिनिशान् तथा ।
    चिरि बिल्वान् मधूकान् च बिल्वान् अथ च तिन्दुकान् ॥३-११-७४॥


###Slōka 75###


    पुष्पितान् पुष्पित अग्राभिर् लताभिर् उपशोभितान् ।
    ददर्श रामः शतशः तत्र कान्तार पादपान् ॥३-११-७५॥


###Slōka 76###


    हस्ति हस्तैः विमृदितान् वानरैः उपशोभितान् ।
    मत्तैः शकुनि संघैः च शतशः प्रति नादितान् ॥३-११-७६॥


###Slōka 77###


    ततो अब्रवीत् समीपस्थम् रामो राजीव लोचनः ।
    पृष्ठतो अनुगतम् वीरम् लक्ष्मणम् लक्ष्मिवर्धनम् ॥३-११-७७॥


###Slōka 78###


    स्निग्ध पत्रा यथा वृक्षा यथा क्षान्ता मृग द्विजाः ।
    आश्रमो न अतिदूरस्थो महर्षेर् भावित आत्मनः ॥३-११-७८॥


###Slōka 79###


    अगस्त्य इति विख्यातो लोके स्वेन एव कर्मणा ।
    आश्रमो दृश्यते तस्य परिश्रान्त श्रम अपहः ॥३-११-७९॥


###Slōka 80###


    प्राज्य धूम आकुल वनः चीर माला परिष्कृतः ।
    प्रशान्त मृग यूथः च नाना शकुनि नादितः ॥३-११-८०॥


###Slōka 81###


    निगृह्य तरसा मृत्युम् लोकानाम् हित काम्यया ।
    दक्षिणा दिक् कृता येन शरण्या पुण्य कर्मणा ॥३-११-८१॥


###Slōka 82###


    तस्य इदम् आश्रम पदम् प्रभावाद् यस्य राक्षसैः ।
    दिक् इयम् दक्षिणा त्रासाद् दृश्यते न उपभुज्यते ॥३-११-८२॥


###Slōka 83###


    यदा प्रभृति च आक्रान्ता दिग् इयम् पुण्य कर्मणा ।
    तदा प्रभृति निर् वैराः प्रशान्ता रजनी चराः ॥३-११-८३॥


###Slōka 84###


    नाम्ना च इयम् भगवतो दक्षिणा दिक् प्रदक्षिणा ।
    प्रथिता त्रिषु लोकेषु दुर्धर्षा क्रूर कर्मभिः ॥३-११-८४॥


###Slōka 85###


    मार्गम् निरोद्धुम् सततम् भास्करस्य अचल उत्तमः ।
    संदेशम् पालयन् तस्य विंध्य शैलो न वर्धते ॥३-११-८५॥


###Slōka 86###


    अयम् दीर्घ आयुषः तस्य लोके विश्रुत कर्मणः ।
    अगस्त्यस्य आश्रमः श्रीमान् विनीत मृग सेवितः ॥३-११-८६॥


###Slōka 87###


    एष लोक अर्चितः साधुः हिते नित्यम् रतः सताम् ।
    अस्मान् अधिगतान् एष श्रेयसा योजयिष्यति ॥३-११-८७॥


###Slōka 88###


    आराधयिष्यामि अत्र अहम् अगस्त्यम् तम् महामुनिम् ।
    शेषम् च वन वासस्य सौम्य वत्स्यामि अहम् प्रभो ॥३-११-८८॥


###Slōka 89###


    अत्र देवाः सगन्धर्वाः सिद्धाः च परम ऋषयः ।
    अगस्त्यम् नियत आहाराः सततम् पर्युपासते ॥३-११-८९॥


###Slōka 90###


    न अत्र जीवेत् मृषावादी क्रूरो वा यदि वा शठः ।
    नृशंसः पाप वृत्तो वा मुनिः एष तथा विधः ॥३-११-९०॥


###Slōka 91###


    अत्र देवाः च यक्षाः च नागाः च पतगैः सह ।
    वसन्ति नियत आहारा धर्मम् आराधयिष्णवः ॥३-११-९१॥


###Slōka 92###


    अत्र सिद्धा महात्मानो विमानैः सूर्य सन्निभैः ।
    त्यक्त्वा देहान् नवैर् देहैः स्वर् याताः परम ऋषयः ॥३-११-९२॥


###Slōka 93###


    यक्षत्वम् अमरत्वम् च राज्यानि विविधानि च ।
    अत्र देवाः प्रयच्छन्ति भूतैः आराधिताः शुभैः ॥३-११-९३॥


###Slōka 94###


    आगताः स्म आश्रम पदम् सौमित्रे प्रविश अग्रतः ।
    निवेदय इह माम् प्राप्तम् ऋषये सह सीतया ॥३-११-९४॥


