किष्किन्धाकाण्डम्डम्
===============================


## Chapter 24  / सर्गः २४##


###Slōka 1 / श्लोक १###


###Slōka 1###


    तम् आशु वेगेन दुरासदेन तु अभिप्लुताम् शोक महार्णवेन ।
    पश्यन् तदा वालि अनुजः तरस्वी भ्रात्रुः वधेन अप्रतिमेन तेपे ॥४-२४-१॥


###Slōka 2 / श्लोक २###


###Slōka 2###


    स बाष्प पूर्णेन मुखेन् पश्यन् क्षणेन निर्विण्ण मना मनस्वी ।
    जगाम रामस्य शनैः समीपम् भृत्यैः वृत्तः संपरिदूयमानः ॥४-२४-२॥


###Slōka 3 / श्लोक ३###


###Slōka 3###


    स तम् समासाद्य गृहीत चापम् उदात्तम् आशी विष तुल्य बाणम् ।
    यशश्विनम् लक्षण लक्षित अंगम् अवस्थितम् राघवम् इति उवाच ॥४-२४-३॥


###Slōka 4 / श्लोक ४###


###Slōka 4###


    यथा प्रतिज्ञातम् इदम् नरेन्द्र कृतम् त्वया दृउष्ट फलम् च कर्म ।
    मम अद्य भोगेषु नरेन्द्र सूनो मनो निवृत्तम् हत जिवितेन ॥४-२४-४॥


###Slōka 5 / श्लोक ५###


###Slōka 5###


    अस्याम् महिष्याम् तु भृशम् रुदत्याम् पुरे अति विक्रोशति दुःख तप्ते ।
    हते नृपे संशयिते अंगदे च न राम राज्ये रमते मनो मे ॥४-२४-५॥


###Slōka 6 / श्लोक ६###


###Slōka 6###


    क्रोधाद् अमर्षाद् अतिविप्रधर्षाद् भ्रातुर् वधो मे अनुमतः पुरस्तात् ।
    हते तु इदानीम् हरि यूधपे अस्मिन् सुतीक्ष्णम् इक्ष्वाकु वर प्रतप्स्ये ॥४-२४-६॥


###Slōka 7 / श्लोक ७###


###Slōka 7###


    श्रेयो अद्य मन्ये मम शैल मुख्ये तस्मिन् हि वासः चिरम् ऋष्यमूके ।
    यथा तथा वर्तयतः स्व वृत्या न इमम् निहत्य त्रिदिवसय लाभः ॥४-२४-७॥


###Slōka 8 / श्लोक ८###


###Slōka 8###


    न त्वा जिघांसामि चर इति यत् माम् अयम् महात्मा मतिमान् उवाच ।
    तस्य एवे तत् राम वचो अनुरूपम् इदम् वचः कर्म च मे अनुरूपम् ॥४-२४-८॥


###Slōka 9 / श्लोक ९###


###Slōka 9###


    भ्राता कथम् नाम महा गुणस्य भ्रातुर् वधम् राम विरोचयेत ।
    राजस्य दुःखस्य च वीर सारम् विचिन्तयन् काम पुरस्कृतो अपि ॥४-२४-९॥


###Slōka 10 / श्लोक १०###


###Slōka 10###


    वधो हि मे मतो न असीत् स्व महात्म्या अव्यतिक्रमात् ।
    मम आसीत् बुद्धिः दुरात्म्यात् प्राण हारी व्यतिक्रमः ॥४-२४-१०॥


###Slōka 11 / श्लोक ११###


###Slōka 11###


    द्रुम शाका अवभग्नो अहम् मुहुर्तम् परिनिष्टनन् ।
    स्वान्तयित्वा अनेन उक्तः न पुनः कर्तुम् अर्हसि ॥४-२४-११॥


###Slōka 12 / श्लोक १२###


###Slōka 12###


    भ्रातृत्वम् आर्य भावः च धर्मः च अनेन रक्षितः ।
    मया क्रोधः च कामः च कपित्वम् च प्रदर्शितम् ॥४-२४-१२॥


###Slōka 13 / श्लोक १३###


###Slōka 13###


    अचिंतनीयम् परिवर्जनीयम्अनीप्सनीयम् न अन्वेक्षणीयम् ।
    प्राप्तो अस्मि पाप्मानम् वयस्यभ्रातुः वध त्वाष्ट्र वधात् इव इन्द्रः ॥४-२४-१३॥


###Slōka 14 / श्लोक १४###


###Slōka 14###


    पाप्मानम् इन्द्रस्य मही जलम् च वृक्षाः च कामम् जगृहुः स्त्रियः च ।
    को नाम पाप्मानम् इमम् सहेत शाखा मृगस्य प्रतिपत्तुम् इच्छेत् ॥४-२४-१४॥


###Slōka 15 / श्लोक १५###


###Slōka 15###


    ना अर्हामि सन्मानम् इमम् प्रजानाम् न यौव राज्यम् कुत एव राज्यम् ।
    अधर्म युक्तम् कुल नाश युक्तम् एवम् विधम् राघव कर्म कृत्वा ॥४-२४-१५॥


###Slōka 16 / श्लोक १६###


###Slōka 16###


    पापस्य कर्ता अस्मि विगर्हितस्यक्षुद्रस्य लोक अपकृतस्य लोके ।
    शोको महान् मम अभिवर्तते अयम्वृष्टेः यथा निम्नम् इव अम्बु वेगः ॥४-२४-१६॥


###Slōka 17 / श्लोक १७###


###Slōka 17###


    सोदर्य अघाता अपर गात्र वालः संताप हस्त अक्षि शिरो विषाणः ।
    एनोमयो माम् अभिहन्ति हस्ती दृप्तो नदी कूलम् इव प्रवृद्धः ॥४-२४-१७॥


###Slōka 18 / श्लोक १८###


###Slōka 18###


    अंहो बतेदम् नृ वर अविषह्य निवर्तते मे हृदि साधु वृत्तम् ।
    अग्नौ विवर्णम् परितप्य मानम् किट्टम् यथा राघव जात रूपम् ॥४-२४-१८॥


###Slōka 19 / श्लोक १९###


###Slōka 19###


    महा बलानाम् हरि यूथपानाम् इदम् कुलम् राघव मन् निमित्तम् ।
    अस्य अंगदस्य अपि च शोक तापात् अर्थ स्थित प्राणम् इतीव मन्ये ॥४-२४-१९॥


###Slōka 20 / श्लोक २०###


###Slōka 20###


    सुतः सुलभः सुजनः सुवश्यः कुतः तु पुत्रः सदृशः अंगदेन ।
    न च अपि विद्येत स वीर देशो यस्मिन् भवेत् सोदर संनिकर्षः ॥४-२४-२०॥


###Slōka 21 / श्लोक २१###


###Slōka 21###


    अद्य अंगदो वीर वरो न जीवेत् जीवेत माता परि पालनार्थम् ।
    विना तु पुत्रम् परिताप दीना सा नैव जीवेत् इत् निश्चितम् मे ॥४-२४-२१॥


###Slōka 22 / श्लोक २२###


###Slōka 22###


    सो अहम् प्रवेक्ष्यामि अति दीप्तम् अग्निम्भ्रत्रा च पुत्रेण च सख्यम् इच्छन् ।
    इमे विचेष्यन्ति हरि प्रवीराःसीताम् निदेशे परिवर्तमानाः ॥४-२४-२२॥


###Slōka 23 / श्लोक २३###


###Slōka 23###


    कृत्स्नम् तु ते सेत्स्यति कार्यम् एतत् मयि अपि अतीते मनुजेन्द्र पुत्र ।
    कुलस्य हन्तारम् अजीवन अर्हम् राम अनुजानीहि कृत अगसम् माम् ॥४-२४-२३॥


###Slōka 24 / श्लोक २४###


###Slōka 24###


    इति एवम् आर्तस्य रघु प्रवीरः श्रुत्वा वचो वालि जघन्य जस्य ।
    संजात बाष्प पर वीर हन्ता रामो मुहूर्तम् विमना बभूव ॥४-२४-२४॥


###Slōka 25 / श्लोक २५###


###Slōka 25###


    तस्मिन् क्षणे अभीक्ष्णम् अवेक्षमाणः क्षिति क्षमावान् भुवनस्य गोप्ता ।
    रामो रुदन्तीम् व्यसने निमग्नाम् समुत्सुकः सः अथ ददर्श ताराम् ॥४-२४-२५॥


###Slōka 26 / श्लोक २६###


###Slōka 26###


    ताम् चारु नेत्राम् कपि सिंह नाथाम् पतिम् समाश्लिष्य तद शयानाम् ।
    उत्थापयामासुः अदीन सत्त्वाम् मंत्रि प्रधानाः कपि राज पत्नीम् ॥४-२४-२६॥


###Slōka 27 / श्लोक २७###


###Slōka 27###


    सा विस्फुरंती परिरभ्यमाणा भर्तुः समीपात् अपनीयमाना ।
    ददर्श रामम् शर चाप पाणिम् स्व तेजसा सूर्यम् इव ज्वलंतम् ॥४-२४-२७॥


###Slōka 28 / श्लोक २८###


###Slōka 28###


    सु संवृत्तम् पार्थिव लक्षणैः च तम् चारु नेत्रम् मृगशाव नेत्रा ।
    अदृष्ट पूर्वम् पुरुष प्रधानम् अयम् स काकुत्स्थ इति प्रजज्ञे ॥४-२४-२८॥


###Slōka 29 / श्लोक २९###


###Slōka 29###


    तस्य इन्द्र कल्पस्य दुरासदस्य महानुभावस्य समीपम् आर्या ।
    आर्त अति तूर्णम् व्यसनम् प्रपन्ना जगाम तारा परिविह्वलन्ती ॥४-२४-२९॥


###Slōka 30 / श्लोक ३०###


###Slōka 30###


    तम् सा समासाद्य विशुद्ध सत्त्वम् शोकेन संभ्रांत शरीर भावा ।
    मनस्विनी वाक्यम् उवाच तारा रामम् रण उत्कर्षण लब्ध लक्ष्यम् ॥४-२४-३०॥


###Slōka 31 / श्लोक ३१###


###Slōka 31###


    त्वम् अप्रमेयः च दुरासदः च जितेन्द्रियः च उत्तम धर्मकः च ।
    अक्षीण कीर्तिः च विचक्षणः च क्षिति क्षमवान् क्षतजोपमा अक्षः ॥४-२४-३१॥


###Slōka 32 / श्लोक ३२###


###Slōka 32###


    त्वम् आत्त बाणासन बाण पाणिः महाबलः संहनन उपपन्नः ।
    मनुष्य देहाभुदयम् विहाय दिव्येन देहाभ्युदयेन युक्तः ॥४-२४-३२॥


###Slōka 33 / श्लोक ३३###


###Slōka 33###


    एन एव बाणेन हतः प्रियो मे तेन एव बाणेन हि माम् जहि हि ।
    हता गमिष्यामि समीपम् अस्य न माम् विना वीर रमेत वाली ॥४-२४-३३॥


###Slōka 34 / श्लोक ३४###


###Slōka 34###


    स्वर्गे अपि पद्म अमल पत्र नेत्र समेत्य संप्रेक्ष्य च माम् अपश्यन् ।
    न हि एष उच्चावच ताम्र चूडा विचित्र वेषाः अप्सरो अभजिष्यत् ॥४-२४-३४॥


###Slōka 35 / श्लोक ३५###


###Slōka 35###


    स्वर्गे अपि शोकम् विवर्णताम् च मया विना प्राप्स्यति वीर वाली ।
    रम्ये नगेन्द्रस्य तटा अवकाशे विदेह कन्या अरहितो यथा त्वम् ॥४-२४-३५॥


###Slōka 36 / श्लोक ३६###


###Slōka 36###


    त्वम् वेत्थ तावत् वनिता विहीनःप्राप्नोति दुःखम् पुरुषः कुमारः ।
    तत् त्वम् प्रजानन् जहि माम् न वालीदुःखम् मम अदर्शनजम् भजेत ॥४-२४-३६॥


###Slōka 37 / श्लोक ३७###


###Slōka 37###


    यत् च अपि मन्येत भवान् महात्मास्त्री घात दोषः तु भवेन् न मह्यम् ।
    आत्मा इयम् अस्य इति हि माम् जहि त्वम्न स्त्री वधः स्यात् मनुजेन्द्र पुत्र ॥४-२४-३७॥


###Slōka 38 / श्लोक ३८###


###Slōka 38###


    शास्त्र प्रयोगात् विविधाः च वेदात् अनन्य रूपाः पुरुषस्य दाराः ।
    दार प्रदानात् न हि दानम् अन्यत् प्रदृश्यते ज्ञानवताम् हि लोके ॥४-२४-३८॥


###Slōka 39 / श्लोक ३९###


###Slōka 39###


    त्वम् च अपि माम् तस्य मम प्रियस्य प्रदास्यसे धर्मम् अवेक्ष्य वीर ।
    अनेन दानेन न लप्स्यसे त्वम् अधर्म योगम् मम वीर घातात् ॥४-२४-३९॥


###Slōka 40 / श्लोक ४०###


###Slōka 40###


    आर्ताम् अनाथाम् अपनीयमानाम् एवम् गताम् न अर्हसि माम् अहन्तुम् ।
    अहम् हि मातंग विलास गामिना प्लवंगमानाम् ऋषभेण धीमता ।विना वरार्होत्तम हेम मालिना चिरम् न शक्ष्यामि नरेन्द्र जीवितुम् ॥४-२४-४०॥


###Slōka 41 / श्लोक ४१###


###Slōka 41###


    इति एवम् उक्तः तु विभुः महात्मा ताराम् समाश्वास्य हितम् बभाषे ।
    मा वीर भार्ये विमतिम् कुरुष्व लोको हि सर्वो विहितो विधात्रा ॥४-२४-४१॥


###Slōka 42 / श्लोक ४२###


###Slōka 42###


    तम् चैव सर्वम् सुख दुःख योगम् लोको अब्रवीत् तेन कृतम् विधात्रा ।
    त्रयो अपि लोका विहितम् विधानम् न अति क्रमन्ते वशगा हि तस्य ॥४-२४-४२॥


###Slōka 43 / श्लोक ४३###


###Slōka 43###


    प्रीतिम् पराम् प्राप्स्यसि ताम् तथा एव पुत्रः च ते प्रप्स्यति यौव राज्यम् ।
    धात्र विधानम् विहितम् तथा एव न शूर पत्न्यः परिदेवयन्ति ॥४-२४-४३॥


###Slōka 44 / श्लोक ४४###


###Slōka 44###


    आश्वासिता तेन महत्मना तु प्रभाव युक्तेन परंतपेन ।
    सा वीर पत्नी ध्वनता मुखेन सुवेष रूपा विरराम् तारा ॥४-२४-४४॥


