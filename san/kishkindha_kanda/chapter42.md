किष्किन्धाकाण्डम्डम्
===============================


## Chapter 42  / सर्गः ४२##


###Slōka 1###


    ततः प्रस्थाप्य सुग्रीवः तान् हरीन् दक्षिणाम् दिशम् ।
    अब्रवित् मेघ संकाशम् सुशेषणम् नाम वानरम् ॥४-४२-१॥


###Slōka 2###


    तारायाः पितरम् राजा श्वशुरम् भीम विक्रमम् ।
    अब्रवीत् प्रांजलिः वाक्यम् अभिगम्य प्रणम्य च ॥४-४२-२॥


###Slōka 3###


    महर्षि पुत्रम् मारीचम् अर्चिष्मन्तम् महाकपिम् ।
    वृ^इतम् कपिवरैः शूरैः महेन्द्र सदृ^इश द्युतिम् ॥४-४२-३॥


###Slōka 4###


    बुद्धि विक्रम सम्पन्नान् वैनतेय सम द्युतिम् ।
    मरीचि पुत्रान् मारीचान् अर्चिर्माल्यान् महबलान् ॥४-४२-४॥


###Slōka 5###


    ऋषि पुत्रान् च तान् सर्वान् प्रतीचीम् आदिशत् दिशम् ।
    द्वाभ्याम् शत सहस्राभ्याम् कपीनाम् कपि सत्तमाः ॥४-४२-५॥


###Slōka 6###


    सुशेषण प्रमुखा यूयम् वैदेहीम् परिमार्गथ ।
    सौराष्ट्रान् सह बाह्लीकान् चंद्रचित्रान् तथैव च ॥४-४२-६॥


###Slōka 7###


    स्फीतान् जन पदान् रम्यान् विपुलानि पुराणि च ।
    पुंनाग गहनम् कुक्षिम् वकुल उद्दालक आकुलम् ॥४-४२-७॥


###Slōka 8###


    तथा केतक खंडान् च मार्गध्वम् हरि पुंगवाः ।
    प्रत्यक् स्रोतो वहाः चैव नद्यः शीतजलाः शिवाः ॥४-४२-८॥


###Slōka 9###


    तापसानाम् अरण्यानि कांतारा गिरयः च ये ।
    तत्र स्थलीः मरुप्राया अति उच्च शिखराः शिलाः ॥४-४२-९॥


###Slōka 10###


    गिरि जाल आवृताम् दुर्गाम् मार्गित्वा पश्चिमाम् दिशम् ।
    ततः पश्चिमम् आगम्य समुद्रम् द्रष्टुम् अर्हथ ॥४-४२-१०॥


###Slōka 11###


    तिमि नक्र आकुल जलम् गत्वा द्रक्ष्यथ वानराः ।
    ततः केतक खंडेषु तमाल गहनेषु च ॥४-४२-११॥


###Slōka 12###


    कपयो विहरिष्यन्ति नारिकेल वनेषु च ।
    तत्र सीताम् च मार्गध्वम् निलयम् रावणस्य च ॥४-४२-१२॥


###Slōka 13###


    वेलातल निवेष्टेषु पर्वतेषु वनेषु च ।
    मुरची पत्तनम् चैव रम्यम् चैव जटा पुरम् ॥४-४२-१३॥


###Slōka 14###


    अवंतीम् अंगलेपाम् च तथा च अलक्षितम् वनम् ।
    राष्ट्राणि च विशालानि पत्तनानि ततः ततः ॥४-४२-१४॥


###Slōka 15###


    सिंधु सागरयोः चैव संगमे तत्र पर्वतः ।
    महान् हेम गिरिः नाम शत शृंगो महाद्रुमः ॥४-४२-१५॥


###Slōka 16###


    तत्र प्रस्थेषु रम्येषु सिंहाः पक्ष गमाः स्थिताः ।
    तिमि मत्स्य गजाम्ब् चैव नीडानि आरोपयन्ति ते ॥४-४२-१६॥


###Slōka 17###


    तानि नीडानि सिंहानाम् गिरि शृंग गताः च ये ।
    दृप्ताः तृप्ताः च मातंगाः तोयद स्वन निःस्वनाः ॥४-४२-१७॥


###Slōka 18###


    विचरन्ति विशाले अस्मिन् तोय पूर्णे समन्ततः ।
    तस्य शृंगम् दिव स्पर्शम् कांचनम् चित्र पादपम् ॥४-४२-१८॥


###Slōka 19###


    सर्वम् आशु विचेतव्यम् कपिभिः काम रूपिभिः ।
    कोटिम् तत्र समुद्रे तु कांचनीम् शत योजनम् ॥४-४२-१९॥


###Slōka 20###


    दुर्दर्शाम् पारियात्रस्य गता द्रक्ष्यथ वानराः ।
    कोट्यः तत्र चतुर्विम्शत् गंधर्वाणाम् तरस्विनाम् ॥४-४२-२०॥


###Slōka 21###


    वसन्ति अग्नि निकाशानाम् घोराणाम् काम रूपिणाम् ।
    पावक अर्चिः प्रतीकाशाः समवेताः समन्ततः ॥४-४२-२१॥


###Slōka 22###


    न अति आसादयित्वाः ते वानरैः भीम विक्रमैः ।
    न अदेयम् च फलम् तस्मात् देशात् किम्चित् प्लवंगमैः ॥४-४२-२२॥


###Slōka 23###


    दुरासदा हि ते वीराः सत्त्ववन्तो महाबलाः ।
    फल मूलानि ते तत्र रक्षन्ते भीम विक्रमाः ॥४-४२-२३॥


###Slōka 24###


    तत्र यत्नः च कर्तव्यो मार्गितव्या च जानकी ।
    न हि तेभ्यो भयम् किंचित् कपित्वम् अनुवर्तताम् ॥४-४२-२४॥


###Slōka 25###


    तत्र वैदूर्य वर्णाभो वज्र संस्थान संस्थितः ।
    नाना द्रुम लता आकीर्णो वज्रः नाम महागिरिः ॥४-४२-२५॥


###Slōka 26###


    श्रीमान् समुदितः तत्र योजनानाम् शतम् समम् ।
    गुहाः तत्र विचेतव्याः प्रयत्नेन प्लवंगमाः ॥४-४२-२६॥


###Slōka 27###


    चतुर् भागे समुद्रस्य चक्रवान् नाम पर्वतः ।
    तत्र चक्रम् सहस्रारम् निर्मितम् विश्वकर्मणा ॥४-४२-२७॥


###Slōka 28###


    तत्र पंचजनम् हत्वा हयग्रीवम् च दानवम् ।
    आजहार ततः चक्रम् शंखम् च पुरुषोत्तमः ॥४-४२-२८॥


###Slōka 29###


    तस्य सानुषु रम्येषु विशालासु गुहासु च ।
    रावणः सह वैदेह्या मार्गितव्यः ततः ततः ॥४-४२-२९॥


###Slōka 30###


    योजनानि चतुः षष्टिः वराहो नाम पर्वतः ।
    सुवर्ण शृंगः सुमहान् अगाधे वरुण आलये ॥४-४२-३०॥


###Slōka 31###


    तत्र प्राक् ज्योतिषम् नाम जातरूपमयम् पुरम् ।
    यस्मिन् वसति दुष्ट आत्मा नरको नाम दानवः ॥४-४२-३१॥


###Slōka 32###


    तत्र सानुषु रम्येषु विशालासु गुहासु च ।
    रावणः सह वैदेह्या मार्गितव्यः ततः ततः ॥४-४२-३२॥


###Slōka 33###


    तम् अतिक्रम्य शैलेन्द्रम् कांचनान् अन्तर दर्शनम् ।
    पर्वतः सर्व सौवर्णो धारा प्रस्रवण आयुतः ॥४-४२-३३॥


###Slōka 34###


    तम् गजाः च वराहाः च सिंहा व्याघ्राः च सर्वतः ।
    अभिगर्जन्ति सततम् तेन शब्देन दर्पिताः ॥४-४२-३४॥


###Slōka 35###


    यस्मिन् हरि हयः श्रीमान् महेन्द्रः पाकशासनः ।
    अभिषिक्तः सुरै राजा मेघो नाम स पर्वतः ॥४-४२-३५॥


###Slōka 36###


    तम् अतिक्रम्य शैलेन्द्रम् महेन्द्र परिपालितम् ।
    षष्टिम् गिरि सहस्राणि कांचनानि गमिष्यथ ॥४-४२-३६॥


###Slōka 37###


    तरुण आदित्य वर्णानि भ्राजमानानि सर्वतः ।
    जातरूपमयैः वृक्षैः शोभितानि सुपुष्पितैः ॥४-४२-३७॥


###Slōka 38###


    तेषाम् मध्ये स्थितो राजा मेरुः उत्तम पर्वतः ।
    आदित्येन प्रसन्नेन शैलो दत्त वरः पुरा ॥४-४२-३८॥


###Slōka 39###


    तेन एवम् उक्तः शैलेन्द्रः सर्व एव त्वत् आश्रयाः ।
    मत् प्रसादात् भविष्यन्ति दिवा रात्रौ च कांचनाः ॥४-४२-३९॥


###Slōka 40###


    त्वयि ये च अपि वत्स्यन्ति देव गन्धर्व दानवाः ।
    ते भविष्यन्ति भक्ताः च प्रभया कांचन प्रभाः ॥४-४२-४०॥


###Slōka 41###


    विश्वेदेवाः च वसवो मरुतः च दिव ओकसः ।
    आगत्य पश्चिमाम् संध्याम् मेरुम् उत्तम पर्वतम् ॥४-४२-४१॥


###Slōka 42###


    आदित्यम् उपतिष्ठन्ति तैः च सूर्यो अभिपूजितः ।
    अदृश्यः सर्व भूतानाम् अस्तम् गच्छति पर्वतम् ॥४-४२-४२॥


###Slōka 43###


    योजनानाम् सहस्राणि दश तानि दिवाकरः ।
    मुहूर्त अर्धेन तम् शीघ्रम् अभियाति शिल उच्चयम् ॥४-४२-४३॥


###Slōka 44###


    शृंगे तस्य महत् दिव्यम् भवनम् सूर्य संनिभम् ।
    प्रासाद गण संबाधम् विहितम् विश्वकर्मणा ॥४-४२-४४॥


###Slōka 45###


    शोभितम् तरुभिः चित्रैः नाना पक्षि समाकुलैः ।
    निकेतम् पाश हस्तस्य वरुणस्य महात्मनः ॥४-४२-४५॥


###Slōka 46###


    अन्तरा मेरुम् अस्तम् च तालो दश शिरा महान् ।
    जातरूपमयः श्रीमान् भ्राजते चित्र वेदिकः ॥४-४२-४६॥


###Slōka 47###


    तेषु सर्वेषु दुर्गेषु सरस्सु च सरित्सु च ।
    रावणः सह वैदेह्या मार्गितव्यः ततः ततः ॥४-४२-४७॥


###Slōka 48###


    यत्र तिष्ठति धर्मज्ञः तपसा स्वेन भावितः ।
    मेरु सावर्णिर् इति एष ख्यातो वै ब्रह्मणा समः ॥४-४२-४८॥


###Slōka 49###


    प्रष्टव्यो मेरुसावर्णिः महर्षिः सूर्य संनिभः ।
    प्रणम्य शिरसा भूमौ प्रवृत्तिम् मैथिलीम् प्रति ॥४-४२-४९॥


###Slōka 50###


    एतावत् जीव लोकस्य भास्करो रजनी क्षये ।
    कृत्वा वितिमिरम् सर्वम् अस्तम् गच्छति पर्वतम् ॥४-४२-५०॥


###Slōka 51###


    एतावत् वानरैः शक्यम् गन्तुम् वानर पुंगवाः ।
    अभास्करम् अमर्यादम् न जानीमः ततः परम् ॥४-४२-५१॥


###Slōka 52###


    अवगम्य तु वैदेहीम् निलयम् रावणस्य च ।
    अस्तम् पर्वतम् आसाद्य पूर्णे मासे निवर्तत ॥४-४२-५२॥


###Slōka 53###


    ऊर्ध्वम् मासान् न वस्तव्यम् वसन् वध्यो भवेन् मम ।
    सह एव शूरो युष्माभिः श्वशुरो मे गमिष्यति ॥४-४२-५३॥


###Slōka 54###


    श्रोतव्यम् सर्वम् एतस्य भवद्भिः दिष्ट कारिभिः ।
    गुरुः एष महाबाहुः श्वशुरो मे महाबलः ॥४-४२-५४॥


###Slōka 55###


    भवन्तः च अपि विक्रान्ताः प्रमाणम् सर्वे एव हि ।
    प्रमाणम् एनम् संस्थाप्य पश्यध्वम् पश्चिमाम् दिशम् ॥४-४२-५५॥


###Slōka 56###


    दृष्टायाम् तु नरेन्द्रस्या पत्न्याम् अमित तेजसः ।
    कृत कृत्या भविष्यामः कृतस्य प्रतिकर्मणा ॥४-४२-५६॥


###Slōka 57###


    अतो अन्यत् अपि यत् कार्यम् कार्यस्य अस्य प्रियम् भवेत् ।
    संप्रधार्य भवद्भिः च देश काल अर्थ संहितम् ॥४-४२-५७॥


###Slōka 58###


    ततः सुषेण प्रमुखाः प्लवंगमाःसुग्रीव वाक्यम् निपुणम् निशम्य ।
    आमंत्र्य सर्वे प्लवगाधिपम् तेजग्मुर् दिशम् ताम् वरुण अभिगुप्ताम् ॥४-४२-५८॥


