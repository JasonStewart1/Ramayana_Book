किष्किन्धाकाण्डम्डम्
===============================


## Chapter 50  / सर्गः ५०##


###Slōka 1###


    सह तारा अंगदाभ्याम् तु संगम्य हनुमान् कपिः ।
    विचिनोति च विन्ध्यस्य गुहाः च गहनानि च ॥४-५०-१॥


###Slōka 2###


    सिंह शार्दूल जुष्टाः च गुहाः च परितः तथा ।
    विषमेषु नग इन्द्रस्य महा प्रस्रवणेषु च ॥४-५०-२॥


###Slōka 3###


    आसेदुः तस्य शैलस्य कोटिम् दक्षिण पस्चिमाम् ।
    तेषाम् तत्र एव वसताम् स कालो व्यत्यवर्तत ॥४-५०-३॥


###Slōka 4###


    स हि देशो दुरन्वेष्यो गुहा गहनवान् महान् ।
    तत्र वायु सुतः सर्वम् विचिनोति स्म पर्वतम् ॥४-५०-४॥


###Slōka 5###


    परस्परेण रहिता अन्योन्यस्य अविदूरतः ।
    गजो गवाक्षो गवयः शरभो गन्धमादनः ॥४-५०-५॥


###Slōka 6###


    मैन्दः च द्विविदः चैव हनुमान् जांबवान् अपि ।
    अंगदो युव राजः च तारः च वनगोचरः ॥४-५०-६॥


###Slōka 7###


    गिरि जाल आवृतान् देशान् मार्गित्वा दक्षिणाम् दिशम् ।
    विचिन्वन्तः ततः तत्र ददृशुः विवृतम् बिलम् ॥४-५०-७॥


###Slōka 8###


    दुर्गम् ऋक्ष बिलम् नाम दानवेन अभिरक्षितम् ।
    क्षुत् पिपासा परीताः तु श्रान्ताः तु सलिल अर्थिनः ॥४-५०-८॥


###Slōka 9###


    अवकीर्णम् लता वृक्षैः ददृशुः ते महा बिलम् ।
    तत्र क्रौन्चाः च हंसाः च सारसाः च अपि निष्क्रमन् ॥४-५०-९॥


###Slōka 10###


    जल आर्द्राः चक्रवाकाः च रक्त अंगाः पद्म रेणुभिः ।
    ततः तत् बिलम् आसाद्य सुगन्धि दुरतिक्रमम् ॥४-५०-१०॥


###Slōka 11###


    विस्मय व्यग्र मनसो बभूवुः वानरर्षभाः ।
    संजात परिशंकाः ते तत् बिलम् प्लवग उत्तमाः ॥४-५०-११॥


###Slōka 12###


    अभ्यपद्यन्त संहृष्टाः तेजोवन्तो महाबलाः ।
    नाना सत्त्व समाकीर्णाम् दैत्य इन्द्र निलय उपमम् ॥४-५०-१२॥


###Slōka 13###


    दुर्दर्शम् इव घोरम् च दुर्विगाह्यम् च सर्वशः ।
    ततः पर्वत कूट आभो हनुमान् मारुत आत्मजः ॥४-५०-१३॥


###Slōka 14###


    अब्रवीत् वानरान् घोरान् कान्तार वन कोविदः ।
    गिरि जाल आवृतान् देशान् मार्गित्वा दक्षिणाम् दिशम् ॥४-५०-१४॥


###Slōka 15###


    वयम् सर्वे परिश्रांता न च पश्याम मैथिलीम् ।
    अस्मात् च अपि बिलात् हंसाः क्रौन्चाः च सह सारसैः ॥४-५०-१५॥


###Slōka 16###


    जल आर्द्राः चक्रवाकाः च निष्पतन्ति स्म सर्वशः ।
    नूनम् सलिलवान् अत्र कूपो वा यदि वा ह्रदः ॥४-५०-१६॥


###Slōka 17###


    तथा च इमे बिल द्वारे स्निग्धाः तिष्ठन्ति पादपाः ।
    इति उक्ताः तत् बिलम् सर्वे विविशुः तिमिर आवृतम् ॥४-५०-१७॥


###Slōka 18###


    अचन्द्र सूर्यम् हरयो ददृशू रोम हर्षणम् ।
    निशम्य तस्मात् सिंहाः च तान् तान् च मृग पक्षिणः ॥४-५०-१८॥


###Slōka 19###


    प्रविष्टा हरि शार्दूला बिलम् तिमिर आवृतम् ।
    न तेषाम् सज्जते दृष्टिः न तेजः न पराक्रमः ॥४-५०-१९॥


###Slōka 20###


    वायोः इव गतिः तेषाम् दृष्टिः तम् अपि वर्तते ।
    ते प्रविष्टाः तु वेगेन तत् बिलम् कपि कुंजराः ॥४-५०-२०॥


###Slōka 21###


    प्रकाशम् च अभिरामम् च ददृशुः देशम् उत्तमम् ।
    ततः तस्मिन् बिले भीमे नाना पादप संकुले ॥४-५०-२१॥


###Slōka 22###


    अन्योन्यम् संपरिष्वज्य जग्मुर् योजनम् अंतरम् ।
    ते नष्ट संज्ञाः तृषिताः संभ्रांताः सलिल अर्थिनः ॥४-५०-२२॥


###Slōka 23###


    परिपेतुर् बिले तस्मिन् कंचित् कालम् अतन्द्रिताः ।
    ते कृशा दीन वदनाः परिश्रान्ताः प्लवंगमाः ॥४-५०-२३॥


###Slōka 24###


    आलोकम् ददृशुः वीरा निराशा जीविते यदा ।
    ततः तम् देशम् आगम्य सौम्याः वितिमिरम् वनम् ॥४-५०-२४॥


###Slōka 25###


    ददृशुः कान्चनान् वृक्षान् दीप्त वैश्वानर प्रभान् ।
    सालान् तालान् तमालान् च पुन्नागान् वंजुलान् धवान् ॥४-५०-२५॥


###Slōka 26###


    चंपकान् नाग वृक्षान् च कर्णिकारान् च पुष्पितान् ।
    स्तबकैः कांचनैः चित्रैः रक्तैः किसलयैः तथा ॥४-५०-२६॥


###Slōka 27###


    आपीडैः च लताभिः च हेम आभरण भूषितैः ।
    तरुण आदित्य संकाशान् वैदूर्यमय वेदिकान् ॥४-५०-२७॥


###Slōka 28###


    विभ्राजमानान् वपुषा पादपान् च हिरण्मयान् ।
    नील वैदूर्य वर्णाः च पद्मिनीः पतगैः आवृताः ॥४-५०-२८॥


###Slōka 29###


    महद्भिः कांचनैः वृक्षैः वृता बाल अर्क संनिभैः ।
    जातरूपमयैः मत्स्यैः महद्भिः च अथ पन्कजैः ॥४-५०-२९॥


###Slōka 30###


    नलिनीः तत्र ददृशुः प्रसन्न सलिल आयुताः ।
    कांचनानि विमानानि राजतानि तथा एव च ॥४-५०-३०॥


###Slōka 31###


    तपनीय गवाक्षाणि मुक्ता जाल आवृतानि च ।
    हैम राजत भौमानि वैदूर्य मणिमन्ति च ॥४-५०-३१॥


###Slōka 32###


    ददृशुः तत्र हरयो गृह मुख्यानि सर्वशः ।
    पुष्पितान् फलिनो वृक्षान् प्रवाल मणि संनिभान् ॥४-५०-३२॥


###Slōka 33###


    कांचन भ्रमरान् चैव मधूनि च समन्ततः ।
    मणि कांचन चित्राणि शयनानि आसनानि च ॥४-५०-३३॥


###Slōka 34###


    विविधानि विशालानि ददृशुः ते समन्ततः ।
    हेम रजत कांस्यानाम् भाजनानाम् च राशयः ॥४-५०-३४॥


###Slōka 35###


    अगुरूणाम् च दिव्यानाम् चंदनानाम् च संचयम् ।
    शुचीनि अभ्यवहाराणि मूलानि च फलानि च ॥४-५०-३५॥


###Slōka 36###


    महा अर्हाणि च पानानि मधूनि रसवन्ति च ।
    दिव्यानाम् अम्बराणाम् च महा अर्हाणाम् च संचयान् ॥४-५०-३६॥


###Slōka 37###


    कंबलानाम् च चित्राणाम् अजिनानाम् च संचयान् ।
    तत्र तत्र विन्यस्तान् दीप्तान् वैश्वानर प्रभान् ॥४-५०-३७॥


###Slōka 38###


    ददृशुः वानराः शुभ्रान् जातरूपस्य संचयान् ।
    तत्र तत्र विचिन्वन्तो बिले तत्र महा प्रभाः ॥४-५०-३८॥


###Slōka 39###


    ददृशुः वानराः शूराः स्त्रियम् कांचित् अदूरतः ।
    ताम् च ते ददृशुः तत्र चीर कृष्ण अजिन अम्बराम् ॥४-५०-३९॥


###Slōka 40###


    तापसीम् नियत आहाराम् ज्वलंतीम् इव तेजसा ।
    विस्मिता हरयः तत्र व्यवतिष्टन्त सर्वशः ।प्रपच्छ हनुमान् तत्र का असि त्वम् कस्य वा बिलम् ॥४-५०-४०॥


###Slōka 41###


    ततो हनूमान् गिरि सन्निकाशःकृत अंजलिः ताम् अभिवाद्य वृद्धाम् ।
    पप्रच्छ का त्वम् भवनम् बिलम् चरत्नानि च इमानि वदस्व कस्य ॥४-५०-४१॥


