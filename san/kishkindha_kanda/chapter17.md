किष्किन्धाकाण्डम्डम्
===============================


## Chapter 17  / सर्गः १७##


###Slōka 1###


    ततः शरेण अभिहतो रामेण रण कर्कशः ।
    पपात सहसा वाली निकृत्तैव पादपः ॥४-१७-१॥


###Slōka 2###


    स भूमौ न्यस्त सर्वांगः तप्त कांचन भूषणः ।
    अपतत् देव राजस्य मुक्त रश्मिर् इव ध्वजः ॥४-१७-२॥


###Slōka 3###


    अस्मिन् निपतिते भूमौ हरि ऋषाणाम् गणेश्वरे ।
    नष्ट चन्द्रम् इव व्योम न व्यराजत मेदिनी ॥४-१७-३॥


###Slōka 4###


    भूमौ निपतितस्य अपि तस्य देहम् महात्मनः ।
    न श्रीर् जहाति न प्राणा न तेजो न पराक्रमः ॥४-१७-४॥


###Slōka 5###


    शक्र दत्ता वरा माला कान्चनी रत्न भूषिता ।
    दधार हरि मुख्यस्य प्राणान् तेजः श्रियम् च सा ॥४-१७-५॥


###Slōka 6###


    स तया मालया वीरो हैमया हरियूथपः ।
    संध्यानुगत पर्यन्तः पयोधर इव अभवत् ॥४-१७-६॥


###Slōka 7###


    तस्य माला च देहः च मर्मघाती च यः शरः ।
    त्रिधा इव रचिता लक्ष्मीः पतितस्य अपि शोभते ॥४-१७-७॥


###Slōka 8###


    तत् अस्त्रम् तस्य वीरस्य स्वर्ग मार्ग प्रभावनम् ।
    राम बाणासन क्षिप्तम् आवहत् परमाम् गतिम् ॥४-१७-८॥


###Slōka 9###


    तम् तथा पतितम् संख्ये गत अर्चिषम् इव अनलम् ।
    ययातिम् इव पुण्यान्ते देव लोकात् परिच्युतम् ॥४-१७-९॥


###Slōka 10###


    आदित्यम् इव कालेन युगान्ते भुवि पातितम् ।
    महेन्द्रम् इव दुर्धर्षम् उपेन्द्रम् इव दुस्सहम् ॥४-१७-१०॥


###Slōka 11###


    महेन्द्र पुत्रम् पतितम् वालिनम् हेम मालिनम् ।
    व्यूढ उरस्कम् महाबाहुम् दीप्तास्यम् हरि लोचनम् ॥४-१७-११॥


###Slōka 12###


    लक्ष्मण अनुचरो रामो ददर्श उपससर्प च ।
    तम् तथा पतितम् वीरम् गत अर्चिष्मतम् इव अनलम् ॥४-१७-१२॥


###Slōka 13###


    बहुमान्य च तम् वीरम् वीक्षमाणम् शनैरिव ।
    उपयातौ महावीर्यौ भ्रातरौ राम लक्ष्मणौ ॥४-१७-१३॥


###Slōka 14###


    तम् दृष्ट्वा राघवम् वाली लक्ष्मणम् च महाबलम् ।
    अब्रवीत् परुषम् वाक्यम् प्रश्रितम् धर्म संहितम् ॥४-१७-१४॥


###Slōka 15###


    स भूमौ अल्पतेजोसुः निहतो नष्ट चेतनः ।
    अर्थ सहितया वाचा गर्वितम् रण गर्वितम् ॥४-१७-१५॥


###Slōka 16###


    त्वम् नराधिपतेः पुत्रः प्रथितः प्रिय दर्शनः ।
    पराङ्मुख वधम् कृत्वा को अत्र प्राप्तः त्वया गुणः ।यदहम् युद्ध सम्रब्धः त्वत् कृते निधनम् गतः ॥४-१७-१६॥


###Slōka 17###


    कुलीनः सत्त्व संपन्नः तेजस्वी चरितव्रतः ।
    रामः करुणवेदी च प्रजानाम् च हितेरतः ॥४-१७-१७॥


###Slōka 18###


    सानुक्रोशो महोत्साहः समयज्ञो दृढव्रतः ।
    इति एतत् सर्व भूतानि कथयन्ति यशो भुवि ॥४-१७-१८॥


###Slōka 19###


    दमः शमः क्षमा धर्मो धृति सत्यम् पराक्रमः ।
    पर्थिवानाम् गुणा राजन् दण्डः च अपकारिषु ॥४-१७-१९॥


###Slōka 20###


    तान् गुणान् संप्रधार्य अहम् अग्र्यम् च अभिजनम् तव ।
    तारया प्रतिषिद्धो अपि सुग्रीवेण समागतः ॥४-१७-२०॥


###Slōka 21###


    न माम् अन्येन संरब्धम् प्रमत्तम् वेद्धुम् अर्हसि ।
    इति मे बुद्धिर् उत्पन्ना बभूव अदर्शने तव ॥४-१७-२१॥


###Slōka 22###


    न त्वाम् विनिहत आत्मानम् धर्म ध्वजम् अधार्मिकम् ।
    जाने पाप समाचारम् तृणैः कूपम् इव आवृतम् ॥४-१७-२२॥


###Slōka 23###


    सताम् वेष धरम् पापम् प्रच्छन्नम् इव पावकम् ।
    न अहम् त्वाम् अभिजानामि धर्म छद्माभि संवृतम् ॥४-१७-२३॥


###Slōka 24###


    विषये वा पुरे वा ते यदा पापम् करोमि अहम् ।
    न च त्वाम् अवजाने अहं कस्मात् त्वम् हंसि अकिल्बिषम् ॥४-१७-२४॥


###Slōka 25###


    फल मूल अशनम् नित्यम् वानरम् वन गोचरम् ।
    माम् इह अप्रतियुध्यन्तम् अन्येन च समागतम् ॥४-१७-२५॥


###Slōka 26###


    त्वम् नराधिपतेः पुत्रः प्रतीतः प्रियदर्शनः ।
    लिन्गम् अपि अस्ति ते राजन् दृश्यते धर्म सम्हितम् ॥४-१७-२६॥


###Slōka 27###


    कः क्षत्रिय कुलेजातः श्रुतवान् नष्टसंशयः ।
    धर्म लिंग प्रतिच्छन्नः क्रूरम् कर्म समाचरेत् ॥४-१७-२७॥


###Slōka 28###


    राम राघव कुले जातो धर्मवान् इति विश्रुतः ।
    अभव्यो भव्य रूपेण किम् अर्थम् परिधावसे ॥४-१७-२८॥


###Slōka 29###


    साम दानम् क्षमा धर्मः सत्यम् धृति पराक्रमौ ।
    पार्थिवानाम् गुणा राजन् दण्डः च अपि अपकारिषु ॥४-१७-२९॥


###Slōka 30###


    वयम् वनचरा राम मृगा मूल फल अशनाः ।
    एषा प्रकृतिर् अस्माकम् पुरुषः त्वम् नरेश्वरः ॥४-१७-३०॥


###Slōka 31###


    भूमिर् हिरण्यम् रूपम् च निग्रहे कारणानि च ।
    तत्र कः ते वने लोभो मदीयेषु फलेषु वा ॥४-१७-३१॥


###Slōka 32###


    नयः च विनयः च उभौ निग्रह अनुग्रहौ अपि ।
    राज वृत्तिर् असंकीर्णा न नृपाः काम वृत्तयः ॥४-१७-३२॥


###Slōka 33###


    त्वम् तु काम प्रधानः च कोपनः च अनवस्थितः ।
    राज वृत्तेषु संकीर्णः शरासन परायणः ॥४-१७-३३॥


###Slōka 34###


    न ते अस्ति अपचितिः धर्मे न अर्थे बुद्धिर् अवस्थिता ।
    इन्द्रियैः काम वृत्तः सन् कृष्यसे मनुजेश्वर ॥४-१७-३४॥


###Slōka 35###


    हत्वा बाणेन काकुत्स्थ माम् इह अनपराधिनम् ।
    किम् वक्ष्यसि सताम् मध्ये कर्म कृत्वा जुगुप्सितम् ॥४-१७-३५॥


###Slōka 36###


    राजहा ब्रह्महा गोघ्नः चोरः प्राणिवधे रतः ।
    नास्तिकः परिवेत्ता च सर्वे निरय गामिनः ॥४-१७-३६॥


###Slōka 37###


    सूचकः च कदर्यः च मित्र्घ्नो गुरुतल्पगः ।
    लोकं पापात्मानम् एते गच्छन्ते न अत्र संशयः ॥४-१७-३७॥


###Slōka 38###


    अधार्यम् चर्म मे सद्भी रोमाणि अस्थि च वर्जितम् ।
    अभक्ष्याणि च मांसानि त्वत् विधैः धर्मचारिभिः ॥४-१७-३८॥


###Slōka 39###


    पंच पंच नखा भक्ष्या ब्रह्म क्षत्रेण राघव ।
    शल्यकः श्वाविधो गोधा शशः कूर्मः च पंचमः ॥४-१७-३९॥


###Slōka 40###


    चर्म च अस्थि च मे राजन् न स्पृशन्ति मनीषिणः ।
    अभक्ष्याणि च मांसानि सो अहम् पंच नखो हतः ॥४-१७-४०॥


###Slōka 41###


    तारया वाक्यम् उक्तो अहम् सत्यम् सर्वज्ञया हितम् ।
    तद् अतिक्रम्य मोहेन कालस्य वशम् आगतः ॥४-१७-४१॥


###Slōka 42###


    त्वया नाथेन काकुत्स्थ न सनाथा वसुंधरा ।
    प्रमदा शील संपूर्णा पति एव च विधर्मिणा ॥४-१७-४२॥


###Slōka 43###


    शठो नैकृतिकः क्षुद्रो मिथ्या प्रश्रित मानसः ।
    कथम् दशरथेन त्वम् जातः पापो महात्मना ॥४-१७-४३॥


###Slōka 44###


    छिन्न चारित्र्य कक्ष्येण सताम् धर्म अतिवर्तिना ।
    त्यक्त धर्म अंकुशेन अहम् निहतो राम हस्तिना ॥४-१७-४४॥


###Slōka 45###


    अशुभम् च अपि अयुक्तम् च सताम् च एव विगर्हितम् ।
    वक्ष्यसे च ईदृशम् कृत्वा सद्भिः सह समागतः ॥४-१७-४५॥


###Slōka 46###


    उदासीनेषु यो अस्मासु विक्रमो अयम् प्रकाशितः ।
    अपकारिषु ते राम न एवम् पश्यामि विक्रमम् ॥४-१७-४६॥


###Slōka 47###


    दृश्यमानः तु युध्येथा मया युधि नृपात्मज ।
    अद्य वैवस्वतम् देवम् पश्येः त्वम् निहतो मया ॥४-१७-४७॥


###Slōka 48###


    त्वया अदृश्येन तु रणे निहतो अहम् दुरासदः ।
    प्रसुप्तः पन्नगेन इव नरः पाप वशम् गतः ॥४-१७-४८॥


###Slōka 49###


    सुग्रीव प्रिय कामेन यद् अहम् निहतः त्वया ।
    माम् एव यदि पूर्वम् त्वम् एतद् अर्थम् अचोदयः ।मैथिलिम् अहम् एक आह्ना तव च आनीतवान् भवेः ॥४-१७-४९॥


###Slōka 50###


    राक्षसम् च दुरात्मानाम् तव भार्य अपहारिणम् ।
    कण्ठे बद्ध्वा प्रदद्याम् ते अनिहतम् रावणम् रणे ॥४-१७-५०॥


###Slōka 51###


    न्यस्ताम् सागर तोये वा पाताले वा अपि मैथिलीम् ।
    आनयेयम् तव आदेशात् श्वेताम् अश्वतरीम् इव ॥४-१७-५१॥


###Slōka 52###


    युक्तम् यत् प्रप्नुयात् राज्यम् सुग्रीवः स्वर् गते मयि ।
    अयुक्तम् यद् अधर्मेण त्वया अहम् निहतो रणे ॥४-१७-५२॥


###Slōka 53###


    कामम् एवम् विधम् लोकः कालेन विनियुज्यते ।
    क्षमम् चेत् भवता प्राप्तम् उत्तरम् साधु चिंत्यताम् ॥४-१७-५३॥


###Slōka 54###


    इति एवम् उक्त्वा परिशुष्क वक्त्रःशर अभिघातात् व्यथितो महात्मा ।
    समीक्ष्य रामम् रवि संनिकाशम्तूष्णीम् बभौ वानर राज सूनुः ॥४-१७-५४॥


