किष्किन्धाकाण्डम्डम्
===============================


## Chapter 39  / सर्गः ३९##


###Slōka 1###


    इति ब्रुवाणम् सुग्रीवम् रामो धर्मभृताम् वरः ।
    बाहुभ्याम् संपरिष्वज्य प्रत्युवाच कृतांजलिम् ॥४-३९-१॥


###Slōka 2###


    यत् इन्द्रो वर्षते वर्षम् न तत् चित्रम् भविष्यति ।
    आदित्यो असौ सहस्रांशुः कुर्यात् वितिमिरम् नभः ॥४-३९-२॥


###Slōka 3###


    चन्द्रमा रजनीम् कुर्यात् प्रभया सौम्य निर्मलाम् ।
    त्वत् विधो वा अपि मित्राणाम् प्रीतिम् कुर्यात् परंतप ॥४-३९-३॥


###Slōka 4###


    एवम् त्वयि तत् न चित्रम् भवेत् यत् सौम्य शोभनम् ।
    जानामि अहम् त्वाम् सुग्रीव सततम् प्रिय वादिनम् ॥४-३९-४॥


###Slōka 5###


    त्वत् स नाथः सखे संख्ये जेता अस्मि सकलान् अरीन् ।
    त्वम् एव मे सुहृत् मित्रम् साहाय्यम् कर्तुम् अर्हसि ॥४-३९-५॥


###Slōka 6###


    जहार आत्म विनाशाय वैदेहीम् राक्षस अधमः ।
    वंचयित्वा तु पौलोमीम् अनुह्लादो यथा शचीम् ॥४-३९-६॥


###Slōka 7###


    न चिरात् तम् हनिष्यामि रावणम् निशितैः शरैः ।
    पौलोम्याः पितरम् दृप्तम् शत क्रतुः इव अरिहा ॥४-३९-७॥


###Slōka 8###


    एतस्मिन् अन्तरे च एव रजः समभिवर्तत ।
    उष्णाम् तीव्राम् सहस्रांशोः छादयत् गगने प्रभाम् ॥४-३९-८॥


###Slōka 9###


    दिशः पर्याकुलाः च आसन् तमसा तेन दूषिताः ।
    चचाल च मही सर्वा स शैल वन कानना ॥४-३९-९॥


###Slōka 10###


    ततो नगेन्द्र संकाशैः तीक्ष्ण दन्ष्ट्रैः महाबलैः ।
    कृत्स्ना संछादिता भूमिः असंख्येयैः प्लवंगमैः ॥४-३९-१०॥


###Slōka 11###


    निमेष अंतर मात्रेण ततः तैः हरि यूथपैः ।
    कोटी शत परीवारैः कामरूपिभिः आवृता ॥४-३९-११॥


###Slōka 12###


    नादेयैः पार्वतेयैः च सामुद्रैः च महाबलैः ।
    हरिभिः मेघ निर्ह्रादैः अन्यैः च वन वासिभिः ॥४-३९-१२॥


###Slōka 13###


    तरुण आदित्य वर्णैः च शशि गौरैः च वानरैः ।
    पद्म केसर वर्णैः च श्वेतैः मेरु कृत आलयैः ॥४-३९-१३॥


###Slōka 14###


    कोटी सहस्रैः दशभिः श्रीमान् परिवृतः तदा ।
    वीरः शतबलिः नाम वानरः प्रत्यदृश्यत ॥४-३९-१४॥


###Slōka 15###


    ततः कांचन शैल आभः ताराया वीर्यवान् पिता ।
    अनेकैः बहु साहस्रैः कोटिभिः प्रत्यदृश्यत ॥४-३९-१५॥


###Slōka 16###


    तथा अपरेण कोटीनाम् साहस्रेण समन्वितः ।
    पिता रुमयाः संप्राप्तः सुग्रीव श्वशुरो विभुः ॥४-३९-१६॥


###Slōka 17###


    पद्म केसर संकाशः तरुण अर्क निभ आननः ।
    बुद्धिमान् वानर श्रेष्ठः सर्व वानर सत्तमः ॥४-३९-१७॥


###Slōka 18###


    अनीकैः बहु साहस्रैः वानराणाम् समन्वितः ।
    पिता हनुमतः श्रीमान् केसरी प्रत्यदृश्यत ॥४-३९-१८॥


###Slōka 19###


    गो लांगूल महाराजो गवाक्षो भीम विक्रमः ।
    वृतः कोटि सहस्रेण वानराणाम् अदृश्यत ॥४-३९-१९॥


###Slōka 20###


    ऋक्षाणाम् भीम वेगानाम् धूम्रः शत्रु निबर्हणः ।
    वृतः कोटि सहस्राभ्याम् द्वाभ्याम् समभिवर्तत ॥४-३९-२०॥


###Slōka 21###


    महा अचल निभैः घोरैः पनसो नाम यूथपः ।
    आजगाम महावीर्यः तिसृभिः कोटिभिः वृतः ॥४-३९-२१॥


###Slōka 22###


    नील अंजन चय आकारो नीलो नाम अथ यूथपः ।
    अदृश्यत महाकायः कोटिभिः दशभिः वृतः ॥४-३९-२२॥


###Slōka 23###


    ततः कांचन आभो गवयो नाम यूथपः ।
    आजगाम महावीर्यः कोटिभिः पंचभिः वृतः ॥४-३९-२३॥


###Slōka 24###


    दरीमुखः च बलवान् यूथपो अभ्याययौ तदा ।
    वृतः कोटि सहस्रेण सुग्रीवम् समुपस्थितः ॥४-३९-२४॥


###Slōka 25###


    मैन्दः च द्विविदः च उभौ अश्वि पुत्रौ महाबलौ ।
    कोटि कोटि सहस्रेण वानराणाम् अदृश्यताम् ॥४-३९-२५॥


###Slōka 26###


    गजः च बलवान् वीरः त्रिसृभिः कोटिभिः वृतः ।
    आजगाम महातेजाः सुग्रीवस्य समीपतः ॥४-३९-२६॥


###Slōka 27###


    ऋक्ष राजो महातेजा जांबवान् नाम नामतः ।
    कोटिभिः दशभिः व्याप्तः सुग्रीवस्य वशे स्थितः ॥४-३९-२७॥


###Slōka 28###


    रुमणो नाम तेजस्वी विक्रान्तैः वानरैः वृतः ।
    आगतो बलवान् तूर्णम् कोटि शत समावृतः ॥४-३९-२८॥


###Slōka 29###


    ततः कोटि सहस्राणाम् सहस्रेण शतेन च ।
    पृष्ठतो अनुगतः प्राप्तो हरिभिः गंधमादनः ॥४-३९-२९॥


###Slōka 30###


    ततः पद्म सहस्रेण वृतः शन्कु शतेन च ।
    युव राजो अंगदः प्राप्तः पितृ तुल्य पराक्रमः ॥४-३९-३०॥


###Slōka 31###


    ततः तारा द्युतिः तारो हरिः भीम पराक्रमः ।
    पंचभिः हरि कोटीभिः दूरतः प्रत्यदृश्यत ॥४-३९-३१॥


###Slōka 32###


    इन्द्रजानुः कपिः वीरो यूथपः प्रत्यदृश्यत ।
    एकादशानाम् कोटीनाम् ईश्वरः तैः च सम्वृतः ॥४-३९-३२॥


###Slōka 33###


    ततो रंभः तु अनुप्राप्तः तरुण आदित्य संनिभः ।
    आयुतेन वृतः चैव सहस्रेण शतेन च ॥४-३९-३३॥


###Slōka 34###


    ततो यूथ पतिः वीरो दुर्मुखो नाम वानरः ।
    प्रत्यदृश्यत कोटिभ्याम् द्वाभ्याम् परिवृतो बली ॥४-३९-३४॥


###Slōka 35###


    कैलास शिखर आकारैः वानरैः भीम विक्रमैः ।
    वृतः कोटि सहस्रेण हनुमान् प्रत्यदृश्यत ॥४-३९-३५॥


###Slōka 36###


    नलः च अपि महावीर्यः संवृतो द्रुम वासिभिः ।
    कोटी शतेन संप्राप्तः सहस्रेण शतेन च ॥४-३९-३६॥


###Slōka 37###


    ततो दधिमुखः श्रीमान् कोटिभिः दशभिः वृतः ।
    संप्राप्तो अभिनदन् तस्य सुग्रीवस्य महात्मनः ॥४-३९-३७॥


###Slōka 38###


    शरभः कुमुदो वह्निः वानरो रंहः एव च ।
    एते च अन्ये च बहवो वानराः काम रूपिणः ॥४-३९-३८॥


###Slōka 39###


    आवृत्य पृथिवीम् सर्वाम् पर्वतान् च वनानि च ।
    यूथपाः समनुप्राप्ता एषाम् संख्या न विद्यते ॥४-३९-३९॥


###Slōka 40###


    आगताः च निविष्टाः च पृथिव्याम् सर्व वानराः ।
    आप्लवंतः प्लवंतः च गर्जंतः च प्लवंगमाः ।अभ्यवर्तन्त सुग्रीवम् सूर्यम् अभ्र गणा इव ॥४-३९-४०॥


###Slōka 41###


    कुर्वाणा बहु शब्दान् च प्रकृष्टा बलशालिनः ।
    शिरोभिः वानरेन्द्राय सुग्रीवाय न्यवेदयन् ॥४-३९-४१॥


###Slōka 42###


    अपरे वानर श्रेष्ठाः संगम्य च यथा उचितम् ।
    सुग्रीवेण समागम्य स्थिताः प्रांजलयः तदा ॥४-३९-४२॥


###Slōka 43###


    सुग्रीवः त्वरितो रामे सर्वान् तान् वानरर्षभान् ।
    निवेदयित्वा धर्मज्ञः स्थितः प्रान्जलिः अब्रवीत् ॥४-३९-४३॥


###Slōka 44###


    यथा सुखम् पर्वत निर्झरेषुवनेषु सर्वेषु च वानरेन्द्राः ।
    निवेशयित्वा विधिवत् बलानिबलम् बलज्ञः प्रतिपत्तुम् ईष्टे ॥४-३९-४४॥


