किष्किन्धाकाण्डम्डम्
===============================


## Chapter 25  / सर्गः २५##


###Slōka 1 / श्लोक १###


###Slōka 1###


    स सुग्रीवम् च ताराम् च स अंगदाम् सह लक्ष्मणः ।
    समान शोकः काकुत्स्थः सांत्वयन् इदम् अब्रवीत् ॥४-२५-१॥


###Slōka 2 / श्लोक २###


###Slōka 2###


    न शोक परितापेन श्रेयसा युज्यते मृतः ।
    यद् अत्र अनंतरम् कार्यम् तत् समाधातुम् अर्हथ ॥४-२५-२॥


###Slōka 3 / श्लोक ३###


###Slōka 3###


    लोक वृत्तम् अनुष्ठेयम् कृतम् वो बाष्प मोक्षणम् ।
    न कालाद् उत्तरम् किंचित् कर्म शक्यम् उपासितुम् ॥४-२५-३॥


###Slōka 4 / श्लोक ४###


###Slōka 4###


    नियतिः कारणम् लोके नियतिः कर्म साधनम् ।
    नियतिः सर्व भूतानाम् नियोगेषु इह कारणम् ॥४-२५-४॥


###Slōka 5 / श्लोक ५###


###Slōka 5###


    न कर्ता कस्यचित् कश्चित् नियोगे च अपि न ईश्वरः ।
    स्वभावे वर्तते लोकः तस्य कालः परायणम् ॥४-२५-५॥


###Slōka 6 / श्लोक ६###


###Slōka 6###


    न कालः कालम् अत्येति न कालः परिहीयते ।
    स्वभावम् च समासाद्य न कश्चित् अतिवर्तते ॥४-२५-६॥


###Slōka 7 / श्लोक ७###


###Slōka 7###


    न कालस्य अस्ति बंधुत्वम् न हेतुर् न पराक्रमः ।
    न मित्र ज्ञाति संबन्धः कारणम् न आत्मनो वशः ॥४-२५-७॥


###Slōka 8 / श्लोक ८###


###Slōka 8###


    किम् तु काल परीणामो द्रष्टव्यः साधु पश्यता ।
    धर्मः च अर्थः च कामः च कालक्रम समाहिताः ॥४-२५-८॥


###Slōka 9 / श्लोक ९###


###Slōka 9###


    इतः स्वाम् प्रकृतिम् वाली गतः प्राप्तः क्रिया फलम् ।
    साम दान अर्थ संयोगैः पवित्रम् प्लवग ईश्वर ॥४-२५-९॥


###Slōka 10 / श्लोक १०###


###Slōka 10###


    स्व धर्मस्य च संयोगात् जितः तेन महात्मना ।
    स्वर्गः परिगृहीतः च प्राणान् अपरिरक्षता ॥४-२५-१०॥


###Slōka 11 / श्लोक ११###


###Slōka 11###


    एषा वै नियतिः श्रेष्ठा याम् गतो हरि यूथपः ।
    तत् अलम् परितापेन प्राप्त कालम् उपास्यताम् ॥४-२५-११॥


###Slōka 12 / श्लोक १२###


###Slōka 12###


    वचन अन्ते तु रामस्य लक्ष्मणः पर वीर हा ।
    अवदत् प्रश्रितम् वाक्यम् सुग्रीवम् गत चेतसम् ॥४-२५-१२॥


###Slōka 13 / श्लोक १३###


###Slōka 13###


    कुरु त्वम् अस्य सुग्रीव प्रेत कार्यम् अनंतरम् ।
    तारा अंगदाभ्याम् सहितो वालिनो दहनम् प्रति ॥४-२५-१३॥


###Slōka 14 / श्लोक १४###


###Slōka 14###


    समाज्ञापय काष्ठानि शुष्काणि च बहूनि च ।
    चन्दनानि च दिव्यानि वालि संस्कार कारणात् ॥४-२५-१४॥


###Slōka 15 / श्लोक १५###


###Slōka 15###


    समाश्वासय दीनम् त्वम् अंगदम् दीन चेतसम् ।
    मा भूः बालिश बुद्धिः त्वम् त्वत् अधीनम् इदम् पुरम् ॥४-२५-१५॥


###Slōka 16 / श्लोक १६###


###Slōka 16###


    अंगदः तु आनयेत् माल्यम् वस्त्राणि विविधानि च ।
    घृतम् तैलम् अथो गन्धान् यत् च अत्र समनंतरम् ॥४-२५-१६॥


###Slōka 17 / श्लोक १७###


###Slōka 17###


    त्वम् तार शिबिकाम् शीघ्रम् आदाय आगच्छ संभ्रमात् ।
    त्वरा गुणवती युक्ता हि अस्मिन् काले विशेषतः ॥४-२५-१७॥


###Slōka 18 / श्लोक १८###


###Slōka 18###


    सज्जी भवन्तु प्लवगाः शिबिक वाहन उचिताः ।
    समर्था बलिनः चैव निर्हरिष्यन्ति वालिनम् ॥४-२५-१८॥


###Slōka 19 / श्लोक १९###


###Slōka 19###


    एवम् उक्त्वा तु सुग्रीवम् सुमित्र आनन्द वर्धनः ।
    तस्थौ भ्रातृ समीपस्थो लक्ष्मणः पर वीरहा ॥४-२५-१९॥


###Slōka 20 / श्लोक २०###


###Slōka 20###


    लक्ष्मणस्य वचः श्रुत्वा तारः संभ्रान्त मानसः ।
    प्रविवेश गुहाम् शीघ्रम् शिबिका आसक्त मानसः ॥४-२५-२०॥


###Slōka 21 / श्लोक २१###


###Slōka 21###


    आदाय शिबिकाम् तारः स तु पर्यापयत् पुनः ।
    वानरैः उह्यमानाम् ताम् शूरैः उद्वहन उचितैः ॥४-२५-२१॥


###Slōka 22 / श्लोक २२###


###Slōka 22###


    दिव्याम् भद्र आसन युताम् शिबिकाम् स्यंदन उपमम् ।
    पक्षि कर्मभिः आचित्राम् द्रुम कर्म विभूषिताम् ॥४-२५-२२॥


###Slōka 23 / श्लोक २३###


###Slōka 23###


    अचिताम् चित्र पत्तीभिः सुनिविष्टाम् समंततः ।
    विमानम् इव सिद्धानाम् जाल वात आयान आयुताम् ॥४-२५-२३॥


###Slōka 24 / श्लोक २४###


###Slōka 24###


    सुनियुक्तानाम् विशालाम् च सुकृताम् शिल्पिभिः कृतात् ।
    दारु पर्वतकोपेताम् चारु कर्म परिष्कृताम् ॥४-२५-२४॥


###Slōka 25 / श्लोक २५###


###Slōka 25###


    वर आभरण हारैः च चित्र माल्य उपशोभिताम् ।
    गुहागहन संच्छन्नाम् रक्त चन्दन भूषिताम् ॥४-२५-२५॥


###Slōka 26 / श्लोक २६###


###Slōka 26###


    पुष्प ओघैः समभिच्छन्नाम् पद्म मालाभिः एव च ।
    तरुण आदित्य वर्णाभिः भ्राजमानभिः आवृताम् ॥४-२५-२६॥


###Slōka 27 / श्लोक २७###


###Slōka 27###


    ईदृशी शिबिकाम् दृष्ट्वा रमो लक्ष्मणम् अब्रवीत् ।
    क्षिप्रम् विनीयताम् वली प्रेत कार्यम् विधीयताम् ॥४-२५-२७॥


###Slōka 28 / श्लोक २८###


###Slōka 28###


    ततो वालिनम् उद्यम्य सुग्रीवः शिबिकाम् तदा ।
    आरोपयत विक्रोशन् अंगदेन सह एव तु ॥४-२५-२८॥


###Slōka 29 / श्लोक २९###


###Slōka 29###


    आरोप्य शिबिकाम् चैव वालिनम् गत जीवितम् ।
    अलंकारैः च विविधैः माल्यैः वस्त्रैः च भूषितम् ॥४-२५-२९॥


###Slōka 30 / श्लोक ३०###


###Slōka 30###


    आज्ञापयत् तदा राजा सुग्रीवः प्लवग ईश्वरः ।
    और्ध्व देहिकम् आर्यस्य क्रियताम् अनुरूपतः ॥४-२५-३०॥


###Slōka 31 / श्लोक ३१###


###Slōka 31###


    विश्राणयन्तो रत्नानि विविधानि बहूनि च ।
    अग्रतः प्लवगा यान्तु शिबिका तद् अनंतरम् ॥४-२५-३१॥


###Slōka 32 / श्लोक ३२###


###Slōka 32###


    राज्ञाम् ऋद्धि विशेषा हि दृश्यन्ते भुवि यादृशाः ।
    तादृशैः इह कुर्वन्तु वानरा भ्रतृउ सत् क्रियाम् ॥४-२५-३२॥


###Slōka 33 / श्लोक ३३###


###Slōka 33###


    तादृशम् वालिनः क्षिप्रम् प्राकुर्वन् और्ध्वदैहिकम् ।
    अंगदम् परिरभ्य आशु तार प्रभृतयः तथा ॥४-२५-३३॥


###Slōka 34 / श्लोक ३४###


###Slōka 34###


    क्रोशन्तः प्रययुः सर्वे वानरा हत बान्धवाः ।
    ततः प्रणिहिताः सर्वा वानर्यो अस्य वशानुगाः ॥४-२५-३४॥


###Slōka 35 / श्लोक ३५###


###Slōka 35###


    चुक्रुशुः वीर वीर इति भूयः क्रोशन्ती ताः प्रियम् ।
    तारा प्रभृतयः सर्वा वानर्यो हत बान्धव ॥४-२५-३५॥


###Slōka 36 / श्लोक ३६###


###Slōka 36###


    अनुजग्मुः च भर्तारम् क्रोशंत्यः करुण स्वनाः ।
    तासाम् रुदित शब्देन वानरीणाम् वन अंतरे ॥४-२५-३६॥


###Slōka 37 / श्लोक ३७###


###Slōka 37###


    वनानि गिरयः चैव विक्रोशंति इव सर्वतः ।
    पुलिने गिरि नद्याः तु विविक्ते जल संवृते ॥४-२५-३७॥


###Slōka 38 / श्लोक ३८###


###Slōka 38###


    चिताम् चक्रुः सुबहवो वानरा वन चारिणः ।
    अवरोप्य ततः स्कंधात् शिबिकाम् वानरोत्तमाः ॥४-२५-३८॥


###Slōka 39 / श्लोक ३९###


###Slōka 39###


    तस्थुः एकांतम् आश्रित्य सर्वे शोक परायणाः ।
    ततः तारा पतिम् दृष्ट्वा शिबिका तल शायिनम् ॥४-२५-३९॥


###Slōka 40 / श्लोक ४०###


###Slōka 40###


    आरोप्य अंके शिरः तस्य विललाप सुदुःखिता ।
    हा वानर महाराज हा नाथ माम् वत्सल ॥४-२५-४०॥


###Slōka 41 / श्लोक ४१###


###Slōka 41###


    हा महार्हः महाबाहो हा मम प्रिय पश्य माम् ।
    जनम् न पश्यसि इमम् त्वम् कस्मात् शोक अभिपीडितम् ॥४-२५-४१॥


###Slōka 42 / श्लोक ४२###


###Slōka 42###


    प्रहृष्टम् इह ते वक्त्रम् गत असोः अपि मानद ।
    अस्त अर्क सम वर्णम् च दृश्यते जीवतो यथा ॥४-२५-४२॥


###Slōka 43 / श्लोक ४३###


###Slōka 43###


    एष त्वाम् राम रूपेण कालः कर्षति वानर ।
    येन स्म विधवाः सर्वाः कृता एक इषुणा रणे ॥४-२५-४३॥


###Slōka 44 / श्लोक ४४###


###Slōka 44###


    इमाः ताः तव राजेन्द्र वानर्यो अप्लवगाः तव।
    पादैः विकृष्टम् अध्वानम् आगताः किम् न बुध्यसे ॥४-२५-४४॥


###Slōka 45 / श्लोक ४५###


###Slōka 45###


    तव इष्टा ननु चैव इमा भार्याः चन्द्र निभ आननाः ।
    इदानीम् न ईक्षसे कस्मात् सुग्रीवम् प्लवग ईश्वरम् ॥४-२५-४५॥


###Slōka 46 / श्लोक ४६###


###Slōka 46###


    एते हि सचिवा राजन् तार प्रभृतयः तव ।
    पुर वासि जनः च अयम् परिवार्य विषीदति ॥४-२५-४६॥


###Slōka 47 / श्लोक ४७###


###Slōka 47###


    विसर्जय एनान् सचिवान् यथा उचितम् अरिन्दम ।
    ततः क्रीडामहे सर्वा वनेषु मदनोत्कटाः ॥४-२५-४७॥


###Slōka 48 / श्लोक ४८###


###Slōka 48###


    एवम् विलपतीम् ताराम् पति शोक परीवृताम् ।
    उत्थापयन्ति स्म तदा वानर्यः शोक कर्शिताः ॥४-२५-४८॥


###Slōka 49 / श्लोक ४९###


###Slōka 49###


    सुग्रीवेण ततः सार्धम् अंगदः पितरम् रुदन् ।
    चिताम् आरोपयामास शोकेन अभिप्लुत इन्द्रियः ॥४-२५-४९॥


###Slōka 50 / श्लोक ५०###


###Slōka 50###


    ततो अग्निम् विधिवत् दत्त्वा सो अपसव्यम् चकार ह ।
    पितरम् दीर्घम् अध्वानम् प्रस्थितम् व्याकुल इन्द्रियः ॥४-२५-५०॥


###Slōka 51 / श्लोक ५१###


###Slōka 51###


    संस्कृत्य वालिनम् तम् तु विधिवत् प्लवगर्षभाः ।
    आजग्मुः उदकम् कर्तुम् नदीम् शुभ जलाम् शिवाम् ॥४-२५-५१॥


###Slōka 52 / श्लोक ५२###


###Slōka 52###


    ततः ते सहिताः तत्र हि सः अंगदम् स्थाप्य च अग्रतः ।
    सुग्रीव तारा सहिताः सिषिचुः वानरा जलम् ॥४-२५-५२॥


###Slōka 53 / श्लोक ५३###


###Slōka 53###


    सुग्रीवेण एव दीनेन दीनो भूत्वा महाबलः ।
    समान शोकः काकुत्स्थः प्रेत कार्याणि अकारयत् ॥४-२५-५३॥


###Slōka 54 / श्लोक ५४###


###Slōka 54###


    ततो अथ तम् वालिनम् अग्र्य पौरुषम्प्रकाशम् इक्ष्वाकु वर इषुणा हतम् ।
    प्रदीप्य दीप्त अग्नि सम ओजसम् तदास लक्ष्मणम् रामम् उपेयवान् हरिः ॥४-२५-५४॥


