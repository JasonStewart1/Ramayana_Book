किष्किन्धाकाण्डम्डम्
===============================


## Chapter 22  / सर्गः २२##


###Slōka 1###


    वीक्षमाणः तु मंदासुः सर्वतो मंदम् उच्छ्वसन् ।
    आदौ एव तु सुग्रीवम् ददर्श अनुजम् अग्रतः ॥४-२२-१॥


###Slōka 2###


    तम् प्राप्त विजयम् वाली सुग्रीवम् प्लवग ईश्वरम् ।
    आभाष्य व्यक्तया वाचा सस्नेहम् इदम् अब्रवीत् ॥४-२२-२॥


###Slōka 3###


    सुग्रीव दोषेण न माम् गन्तुम् अर्हसि किल्बिषात् ।
    कृष्यमाणम् भविष्येण बुद्धि मोहेन माम् बलात् ॥४-२२-३॥


###Slōka 4###


    युगपद् विहितम् तात न मन्ये सुखम् अवयोः ।
    सौहार्दम् भ्रातृ युक्तम् हि तद् इदम् जातम् अन्यथा ॥४-२२-४॥


###Slōka 5###


    प्रतिपद्य त्वम् अद्य एव राज्यम् एषाम् वन ओकसाम् ।
    माम् अपि अद्य एव गच्छंतम् विद्धि वैवस्वत क्षयम् ॥४-२२-५॥


###Slōka 6###


    जीवितम् च हि राज्यम् च श्रियम् च विपुलाम् इमाम् ।
    प्रजहामि एष वै तूर्णम् अहम् च अगर्हितम् यशः ॥४-२२-६॥


###Slōka 7###


    अस्याम् त्वम् अहम् अवस्थायाम् वीर वक्ष्यामि यद् वचः ।
    यदि अपि असुकरम् राजन् कर्तुम् एव तद् अर्हसि ॥४-२२-७॥


###Slōka 8###


    सुखार्हम् सुख संवृद्धम् बालम् एनम् अबालिशम् ।
    बाष्प पूर्ण मुखम् पश्य भूमौ पतितम् अंगदम् ॥४-२२-८॥


###Slōka 9###


    मम प्राणैः प्रियतरम् पुत्रम् पुत्रम् इव औरसम् ।
    मया हीनम् अहीनार्थम् सर्वतः परिपालय ॥४-२२-९॥


###Slōka 10###


    त्वम् अपि अस्य पिता दाता च परित्राता च सर्वतः ।
    भयेषु अभयदः चैव यथा अहम् प्लवगेश्वर ॥४-२२-१०॥


###Slōka 11###


    एष तारात्मजः श्रीमान् त्वया तुल्य पराक्रमः ।
    रक्षसाम् च वधे तेषाम् अग्रतः ते भविष्यति ॥४-२२-११॥


###Slōka 12###


    अनुरूपाणि कर्माणि विक्रम्य बलवान् रणे ।
    करिष्यति एष तारेयः तरस्वी तरुणो अंगदः ॥४-२२-१२॥


###Slōka 13###


    सुषेण दुहिता च इयम् अर्थ सूक्ष्म विनिश्चये ।
    औत्पातिके च विविधे सर्वतः परिनिष्ठिता ॥४-२२-१३॥


###Slōka 14###


    यद् एष साधु इति ब्रूयात् कार्यम् तन् मुक्त संशयम् ।
    न हि तारा मतम् किंचित् अन्यथा परिवर्तते ॥४-२२-१४॥


###Slōka 15###


    राघवस्य च ते कार्यम् कर्तव्यम् अविशंकया ।
    स्यात् अधर्मो हि अकरणे त्वाम् च हिंस्यात् अमानितः ॥४-२२-१५॥


###Slōka 16###


    इमाम् च मालाम् आधत्स्व दिव्याम् सुग्रीव कांचनीम् ।
    उदारा श्रीः स्थिता हि अस्याम् संप्रजह्यात् मृते मयि ॥४-२२-१६॥


###Slōka 17###


    इति एवम् उक्तः सुग्रीवो वालिना भ्रातृ सौहृदात् ।
    हर्षम् त्यक्त्वा पुनर् दीनो ग्रह ग्रस्त इव उडु राट् ॥४-२२-१७॥


###Slōka 18###


    तत् वालि वचनात् शान्तः कुर्वन् युक्तम् अतंद्रितः ।
    जग्राह सो अभ्यनुज्ञातो मालाम् ताम् चैव कांचनीम् ॥४-२२-१८॥


###Slōka 19###


    ताम् मालाम् कांचनीम् दत्त्वा वाली दृष्ट्वा आत्मजम् स्थितम् ।
    संसिद्धः प्रेत्य भावाय स्नेहात् अंगदम् अब्रवीत् ॥४-२२-१९॥


###Slōka 20###


    देश कालौ भजस्व अद्य क्षममाणः प्रिय अप्रिये ।
    सुख दुःख सहः काले सुग्रीव वशगो भव ॥४-२२-२०॥


###Slōka 21###


    यथा हि त्वम् महाबाहो लालितः सततम् मया ।
    न तथा वर्तमानम् त्वाम् सुग्रीवो बहु मन्यते ॥४-२२-२१॥


###Slōka 22###


    ना अस्य अमित्रैः गतम् गच्छेः मा शत्रुभिः अरिंदम ।
    भर्तुः अर्थ परो दान्तः सुग्रीव वशगो भव ॥४-२२-२२॥


###Slōka 23###


    न च अतिप्रणयः कार्यः कर्तव्यो अप्रणयः च ते ।
    उभयम् हि महादोषम् तस्मात् अंतर दृक् भव ॥४-२२-२३॥


###Slōka 24###


    इति उक्त्वा अथ विवृत्त अक्षः शर संपीडितो भृशम् ।
    विवृतैः दशनैः भीमैः बभूव उत्क्रान्त जीवितः ॥४-२२-२४॥


###Slōka 25###


    ततो विचुक्रुशुर् तत्र वानरा हत यूथपाः ।
    परिदेवयमानाः ते सर्वे प्लवग सत्तमाः ॥४-२२-२५॥


###Slōka 26###


    किष्किन्धा हि अथ शून्या च स्वर् गते वानरेश्वरे ।
    उद्यानानि च शून्यानि पर्वताः कानानि च ॥४-२२-२६॥


###Slōka 27###


    हते प्लवग शार्दूले निष् प्रभा वानराः कृताः ।
    यस्य वेगेन महता काननानि वनानि च ॥४-२२-२७॥


###Slōka 28###


    पुष्प ओघेण अनुबद्धन्ते करिष्यति तत् अद्य कहः ।
    येन दत्तम् महत् युद्धम् गन्धर्वस्य महात्मनः ॥४-२२-२८॥


###Slōka 29###


    गोलभस्य महाबाहुः दश वर्षाणि पंच च ।
    न एव रात्रौ न दिवसे तत् युद्धम् उपशाम्यति ॥४-२२-२९॥


###Slōka 30###


    ततः षोडशमे वर्षे गोलभो विनिपातितः ।
    तम् हत्वा दुर्विनीतिम् तु वाली दंष्ट्र करालवान् ।सर्वा अभयम् करः अस्माकम् कथम् एष निपातितः ॥४-२२-३०॥


###Slōka 31###


    हते तु वीरे प्लवगाधिपे तदाप्लवंगमाः तत्र न शर्म लेभिरे ।
    वने चराः सिंह युते महावनेयथा हि गावो निहते गवाम् पतौ ॥४-२२-३१॥


###Slōka 32###


    ततः तु तारा व्यसन अर्णव प्लुतामृतस्या भर्तुर् वदनम् समीक्ष्य सा ।
    जगाम भूमिम् परिरभ्य वालिनम्महा द्रुमम् छिन्नम् इव आश्रिता लता ॥४-२२-३२॥


