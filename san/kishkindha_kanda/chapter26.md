किष्किन्धाकाण्डम्डम्
===============================


## Chapter 26  / सर्गः २६##


###Slōka 1 / श्लोक १###


###Slōka 1###


    ततः शोक अभिसंतप्तम् सुग्रीवम् क्लिन्न वासनम् ।
    शाखा मृग महामात्राः परिवार्य उपतस्थिरे ॥४-२६-१॥


###Slōka 2 / श्लोक २###


###Slōka 2###


    अभिगम्य महाबाहुम् रामम् अक्लिष्ट कारिणम् ।
    स्थिताः प्रांजलयः सर्वे पितामहम् इव ऋषयः ॥४-२६-२॥


###Slōka 3 / श्लोक ३###


###Slōka 3###


    ततः कांचन शैल आभः तरुण अर्क निभ आननः ।
    अब्रवीत् प्रांजलिर् वाक्यम् हनुमान् मारुत आत्मजः ॥४-२६-३॥


###Slōka 4 / श्लोक ४###


###Slōka 4###


    भवत् प्रसादात् काकुत्स्थ पितृ पैतामहम् महत् ।
    वानराणाम् सुदंष्ट्राणाम् संपन्न बलशालिनाम् ॥४-२६-४॥


###Slōka 5 / श्लोक ५###


###Slōka 5###


    महात्मानाम् सुदुष्प्रापम् प्राप्तम् राज्यम् इदम् प्रभो ।
    भवता समनुज्ञातः प्रविश्य नगरम् शुभम् ॥४-२६-५॥


###Slōka 6 / श्लोक ६###


###Slōka 6###


    संविधास्यति कार्याणि सर्वाणि ससुहृत् गणः।
    स्नातो अयम् विविधैर् गन्धैर् औषधैः च यथा विधि ॥४-२६-६॥


###Slōka 7 / श्लोक ७###


###Slōka 7###


    अर्चयिष्यति माल्यैः च रत्नैः च त्वाम् विशेषतः ।
    इमाम् गिरि गुहाम् रम्याम् अभिगन्तुम् त्वम् अर्हसि ॥४-२६-७॥


###Slōka 8 / श्लोक ८###


###Slōka 8###


    कुरुष्व स्वामि संबन्धम् वानरान् संप्रहर्षयन् ।
    एवम् उक्तो हनुमता राघवः पर वीरहा ॥४-२६-८॥


###Slōka 9 / श्लोक ९###


###Slōka 9###


    प्रत्युवाच हनूमन्तम् बुद्धिमान् वाक्य कोविदः ।
    चतुर्दश समाः सौम्य ग्रामम् वा यदि वा पुरम् ॥४-२६-९॥


###Slōka 10 / श्लोक १०###


###Slōka 10###


    न प्रवेक्ष्यामि हनुमन् पितुर् निर्देश पालकः ।
    सुसमृद्धाम् गुहाम् दिव्याम् सुग्रीवो वानरर्षभः ॥४-२६-१०॥


###Slōka 11 / श्लोक ११###


###Slōka 11###


    प्रविष्टो विधिवत् वीरः क्षिप्रम् राज्ये अभिषिच्यताम् ।
    एवम् उक्त्वा हनूमन्तम् रामः सुग्रीवम् अब्रवीत् ॥४-२६-११॥


###Slōka 12 / श्लोक १२###


###Slōka 12###


    वृत्तज्ञो वृत्त संपन्नम् उदार बल विक्रमम् ।
    इमम् अपि अंगदम् वीरम् यौवराज्ये अभिषेचय ॥४-२६-१२॥


###Slōka 13 / श्लोक १३###


###Slōka 13###


    ज्येष्ठस्य हि सुतो ज्येष्ठः सदृशो विक्रमेण च ।
    अंगदो अयम् अदीनात्मा यौवराज्यस्य भाजनम् ॥४-२६-१३॥


###Slōka 14 / श्लोक १४###


###Slōka 14###


    पूर्वो अयम् वार्षिको मासः श्रावणः सलिल आगमः ।
    प्रवृत्ताः सौम्य चत्वारो मासा वार्षिक संज्ञिताः ॥४-२६-१४॥


###Slōka 15 / श्लोक १५###


###Slōka 15###


    न अयम् उद्योग समयः प्रविश त्वम् पुरीम् शुभाम् ।
    अस्मिन् वत्स्यामि अहम् सौम्य पर्वते सह लक्ष्मणः ॥४-२६-१५॥


###Slōka 16 / श्लोक १६###


###Slōka 16###


    इयम् गिरि गुहा रम्या विशाला युक्त मारुता ।
    प्रभूत सलिला सौम्य प्रभूत कमल उत्पला ॥४-२६-१६॥


###Slōka 17 / श्लोक १७###


###Slōka 17###


    कार्तिके समनुप्राप्ते त्वम् रावण वधे यत ।
    एष नः समयः सौम्य प्रविश त्वम् स्वम् आलयम् ॥४-२६-१७॥


###Slōka 18 / श्लोक १८###


###Slōka 18###


    अभिषिंचस्व राज्ये च सुहृदः संप्रहर्षय ।
    इति राम अभ्यनुज्ञातः सुग्रीवो वानरर्षभः ॥४-२६-१८॥


###Slōka 19 / श्लोक १९###


###Slōka 19###


    प्रविवेश पुरीम् रम्याम् किष्किंधाम् वालि पालिताम् ।
    तम् वानर सहस्राणि प्रविष्टम् वानर ईश्वरम् ॥४-२६-१९॥


###Slōka 20 / श्लोक २०###


###Slōka 20###


    अभिवार्य प्रहृष्टानि सर्वतः प्लवगेश्वरम् ।
    ततः प्रकृतयः सर्वा दृष्ट्वा हरि गण ईश्वरम् ॥४-२६-२०॥


###Slōka 21 / श्लोक २१###


###Slōka 21###


    प्रणम्य मूर्ध्ना पतिता वसुधायाम् समाहिताः ।
    सुग्रीवः प्रकृतीः सर्वाः संभाष्य उत्थाप्य वीर्यवान् ॥४-२६-२१॥


###Slōka 22 / श्लोक २२###


###Slōka 22###


    भ्रातुर् अंतः पुरम् सौम्यम् प्रविवेश महाबलः ।
    प्रविष्टम् भीम विक्रांतम् सुग्रीवम् वानरर्षभम् ॥४-२६-२२॥


###Slōka 23 / श्लोक २३###


###Slōka 23###


    अभ्यषिंचंत सुहृदः सहस्राक्षम् इव अमराः ।
    तस्य पाण्डुरम् आजह्रुः छत्रम् हेम परिष्कृतम् ॥४-२६-२३॥


###Slōka 24 / श्लोक २४###


###Slōka 24###


    शुक्ले च वाल व्यजने हेम दण्डे यशस्करे ।
    तथा सर्वाणि रत्नानि सर्व बीज औषधानि च ॥४-२६-२४॥


###Slōka 25 / श्लोक २५###


###Slōka 25###


    स क्षीराणाम् च वृक्षाणाम् प्ररोहान् कुसुमानि च ।
    शुक्लानि चैव वस्त्राणि श्वेतम् चैव अनुलेपनम् ॥४-२६-२५॥


###Slōka 26 / श्लोक २६###


###Slōka 26###


    सुगंधीनि च माल्यानि स्थलजानि अंबुजानि च ।
    चन्दनानि च दिव्यानि गन्धाम् च विविधान् बहून् ॥४-२६-२६॥


###Slōka 27 / श्लोक २७###


###Slōka 27###


    अक्षतम् जात रूपम् च प्रियंगु मधु सर्पिषी ।
    दधि चर्म च वैयाघ्रम् परार्ध्ये च अपि उपानहौ ॥४-२६-२७॥


###Slōka 28 / श्लोक २८###


###Slōka 28###


    समालंभनम् आदाय गोरोचनम् मनः शिलाम् ।
    आजग्मुः तत्र मुदिता वराः कन्याः च षोडश ॥४-२६-२८॥


###Slōka 29 / श्लोक २९###


###Slōka 29###


    ततः ते वानर श्रेष्ठम् अभिषेक्तुम् यथा विधि ।
    रत्नैर् वस्त्रैः च भक्ष्यैः च तोषयित्वा द्विजर्षभान् ॥४-२६-२९॥


###Slōka 30 / श्लोक ३०###


###Slōka 30###


    ततः कुश परिस्तीर्णम् समिद्धम् जात वेदसम् ।
    मंत्र पूतेन हविषा हुत्वा मंत्रविदो जनाः ॥४-२६-३०॥


###Slōka 31 / श्लोक ३१###


###Slōka 31###


    ततो हेम प्रतिष्ठाने वर आस्तरण संवृते ।
    प्रासाद शिखरे रम्ये चित्र माल्य उपशोभिते ॥४-२६-३१॥


###Slōka 32 / श्लोक ३२###


###Slōka 32###


    प्राङ्मुखम् विधिवत् मंत्रैः स्थापयित्वा वर आसने ।
    नदी नदेभ्यः संहृत्य तीर्थेभ्यः च समंततः ॥४-२६-३२॥


###Slōka 33 / श्लोक ३३###


###Slōka 33###


    आहृत्य च समुद्रेभ्यः सर्वेभ्यो वानरर्षभाः ।
    अपः कनक कुंभेषु निधाय विमलम् जलम् ॥४-२६-३३॥


###Slōka 34 / श्लोक ३४###


###Slōka 34###


    शुभैः वृषभ शृन्गैः च कलशैः च एव कांचनैः ।
    शास्त्र दृष्टेन विधिना महर्षि विहितेन च ॥४-२६-३४॥


###Slōka 35 / श्लोक ३५###


###Slōka 35###


    गजो गवाक्षो गवयः शरभो गंधमादनः ।
    मैन्दः च द्विविदः चैव हनूमान् जांबवान् तथा ॥४-२६-३५॥


###Slōka 36 / श्लोक ३६###


###Slōka 36###


    अभ्यषिंचंत सुग्रीवम् प्रसन्नेन सुगंधिना ।
    सलिलेन सहस्राक्षम् वसवो वासवम् यथा ॥४-२६-३६॥


###Slōka 37 / श्लोक ३७###


###Slōka 37###


    अभिषिक्ते तु सुग्रीवे सर्वे वानर पुंगवाः ।
    प्रचुक्रुशुर् महात्मानो हृष्टाः शत सहस्रशः ॥४-२६-३७॥


###Slōka 38 / श्लोक ३८###


###Slōka 38###


    रामस्य तु वचः कुर्वन् सुग्रीवो हरि पुंगवः ।
    अंगदम् संपरिष्वज्य यौवराज्ये अभिषेचयत् ॥४-२६-३८॥


###Slōka 39 / श्लोक ३९###


###Slōka 39###


    अंगदे च अभिषिक्ते तु सानुक्रोशाः प्लवंगमाः ।
    साधु साधु इति सुग्रीवम् महात्मानो हि अपूजयन् ॥४-२६-३९॥


###Slōka 40 / श्लोक ४०###


###Slōka 40###


    रामम् च एव महात्मानम् लक्ष्मणम् च पुनः पुनः ।
    प्रीताः च तुष्टुवुः सर्वे तादृशे तत्र वर्तिनि ॥४-२६-४०॥


###Slōka 41 / श्लोक ४१###


###Slōka 41###


    हृष्ट पुष्ट जन आकीर्णा पताका ध्वज शोभिता ।
    बभूव नगरी रम्या क्षिकिंधा गिरि गह्वरे ॥४-२६-४१॥


###Slōka 42 / श्लोक ४२###


###Slōka 42###


    निवेद्य रामाय तदा महात्मनेमहा अभिषेकम् कपि वाहनी पतिः ।
    रुमाम् च भार्याम् उपलभ्य वीर्यवान्अवाप राज्यम् त्रिदश अधिपो यथा ॥४-२६-४२॥


