किष्किन्धाकाण्डम्डम्
===============================


## Chapter 5  / सर्गः ५##


###Slōka 1###


    ऋश्यमूकात् तु हनुमान् गत्वा तम् मलयम् गिरिम् ।
    आचचक्षे तदा वीरौ कपि राजाय राघवौ ॥४-५-१॥


###Slōka 2###


    अयम् रामो महाप्राज्ञ संप्राप्तो दृढ विक्रमः ।
    लक्ष्मणेन सह भ्रात्रा रामोऽयम् सत्य विक्रमः ॥४-५-२॥


###Slōka 3###


    इक्ष्वाकूणाम् कुले जातो रामो दशरथात्मजः ।
    धर्मे निगदितः च एव पितुर् निर्देश कारकः ॥४-५-३॥


###Slōka 4###


    राजसूय अश्वमेधैः च वह्निः येन अभितर्पितः ।
    दक्षिणाः च तथा उत्सृष्टा गावः शत सहस्रशः ॥४-५-४॥


###Slōka 5###


    तपसा सत्य वाक्येन वसुधा येन पालिता ।
    स्त्री हेतोः तस्य पुत्रोऽयम् रामः अरणयम् समागतः ॥४-५-५॥


###Slōka 6###


    तस्य अस्य वसतो अरण्ये नियतस्य महात्मनः ।
    रावणेन हृता भार्या स त्वाम् शरणम् आगतः ॥४-५-६॥


###Slōka 7###


    भवता सख्य कामौ तौ भ्रातरौ राम लक्ष्मणौ ।
    प्रगृह्य च अर्चयस्व एतौ पूजनीयतमौ उभौ ॥४-५-७॥


###Slōka 8###


    श्रुत्वा हनुमतो वाक्यम् सुग्रीवो वानर अधिपः ।
    दर्शनीयतमो भूत्वा प्रीत्या उवाच राघवम् ॥४-५-८॥


###Slōka 9###


    भवान् धर्म विनीतः च सुतपाः सर्व वत्सलः ।
    आख्याता वायुपुत्रेण तत्त्वतो मे भवद् गुणाः ॥४-५-९॥


###Slōka 10###


    तन् मम एव एष सत्कारो लाभः च एव उत्तमः प्रभो ।
    यत् त्वम् इच्छसि सौहार्दम् वानरेण मया सह ॥४-५-१०॥


###Slōka 11###


    रोचते यदि मे सख्यम् बाहुः एष प्रसारितः ।
    गृह्यताम् पाणिना पाणिः मर्यादा बध्यताम् ध्रुवा ॥४-५-११॥


###Slōka 12###


    एतत् तु वचनम् श्रुत्वा सुग्रीवस्य सुभाषितम् ।
    संप्रहृष्ट मना हस्तम् पीडयामास पाणिना ॥४-५-१२॥


###Slōka 13###


    हृष्टः सौहृदम् आलम्ब्य पर्यष्वजत पीडितम् ।
    ततो हनूमान् संत्यज्य भिक्षु रूपम् अरिन्दमः ॥४-५-१३॥


###Slōka 14###


    काष्ठयोः स्वेन रूपेण जनयामास पावकम् ।
    दीप्यमानम् ततो वह्निम् पुष्पैः अभ्यर्च्य सत्कृतम् ॥४-५-१४॥


###Slōka 15###


    तयोर् मध्ये तु सुप्रीतो निदधौ सुसमाहितः ।
    ततो अग्निम् दीप्यमानम् तौ चक्रतुः च प्रदक्षिणम् ॥४-५-१५॥


###Slōka 16###


    सुग्रीवो राघवः च एव वयस्यत्वम् उपागतौ ।
    ततः सुप्रीत मनसौ तौ उभौ हरि राघवौ ॥४-५-१६॥


###Slōka 17###


    अन्योन्यम् अभिवीक्षन्तौ न तृप्तिम् अभिजग्मतुः ।
    त्वम् वयस्योऽसि हृद्यः मे हि एकम् दुःखम् सुखम् च नौ ॥४-५-१७॥


###Slōka 18###


    सुग्रीवो राघवम् वाक्यम् इति उवाच प्रहृष्टवत् ।
    ततः सुपर्ण बहुलाम् भंक्त्वा शाखाम् सुपुष्पिताम् ॥४-५-१८॥


###Slōka 19###


    सालस्य आस्तीर्य सुग्रीवः निषसाद स राघवः ।
    लक्ष्मनाय अथ संहृष्टो हनुमान् मारुतात्मजः ॥४-५-१९॥


###Slōka 20###


    शखाम् चन्दन वृक्षस्य ददौ परम पुष्पिताम् ।
    ततः प्रहृष्टः सुग्रीवः श्लक्ष्णम् मधुरया गिरा ॥४-५-२०॥


###Slōka 21###


    प्रति उवाच तदा रामम् हर्ष व्याकुल लोचनः ।
    अहम् विनिकृतो राम चरमि इह भय आर्दितः ॥४-५-२१॥


###Slōka 22###


    हृत भार्यो वने त्रस्तो दुर्गम् एतत् उपाश्रितः ।
    सोऽहम् त्रस्तो वने भीतो वसामि उद् भ्रान्त चेतनः ॥४-५-२२॥


###Slōka 23###


    वालिना निकृतो भ्रात्रा कृत वैरः च राघव ।
    वालिनो मे महाभाग भय आर्तस्य अभयम् कुरु ॥४-५-२३॥


###Slōka 24###


    कर्तुम् अर्हसि काकुत्स्थः भयम् मे न भवेद् यथा ।
    एवम् उक्तः तु तेजस्वी धर्मज्ञो धर्म वत्सलः ॥४-५-२४॥


###Slōka 25###


    प्रति अभाषत काकुत्स्थः सुग्रीवम् प्रहसन् इव ।
    उपकार फलम् मित्रम् विदितम् मे महाकपे ॥४-५-२५॥


###Slōka 26###


    वालिनम् तम् वधिष्यामि तव भार्य अपहारिणम् ।
    अमोघोः सूर्य संकाशाः मम इमे निशिताः शराः ॥४-५-२६॥


###Slōka 27###


    तस्मिन् वालिनि दुर्वृत्ते निपतिष्यन्ति वेगिताः ।
    कन्क पत्र प्रतिच्छन्ना महेन्द्र अशनि संनिभाः ॥४-५-२७॥


###Slōka 28###


    तीक्ष्णाग्रा ऋजुपर्वाणः स रोषा भुजगा इव ।
    तम् अद्य वालिनम् पश्य तीक्ष्णैः आशी विष उपमैः ॥४-५-२८॥


###Slōka 29###


    शरैः विनिहितम् भूमौ प्रकीर्णम् इव पर्वतम् ।
    स तु तद् वचनम् श्रुत्वा राघवस्य आत्मनोहितम् ।सुग्रीवः परम प्रीतः परमम् वाक्यम् अब्रवीत् ॥४-५-२९॥


###Slōka 30###


    तव प्रसादेन नृसिंह वीरप्रियाम् च राज्यम् च समाप्नुयाम् अहम् ।
    तथा कुरु त्वम् नर देव वैरिणम्यथा न हिंस्यत् स पुनर् मम अग्रजम् ॥४-५-३०॥


###Slōka 31###


    सीत कपीन्द्र क्षणदा चराणाम्राजीव हेम ज्वलनोपमानानि ।
    सुग्रीव राम प्रणय पसङ्गेवामानि नेत्राणि समम् स्फुरन्ति ॥४-५-३१॥


