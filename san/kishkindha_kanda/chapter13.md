किष्किन्धाकाण्डम्डम्
===============================


## Chapter 13  / सर्गः १३##


###Slōka 1###


    ऋश्यमूकात् स धर्मात्मा किष्किन्धाम् लक्ष्मण अग्रजः ।
    जगाम सह सुग्रीवो वालि विक्रम पालिताम् ॥४-१३-१॥


###Slōka 2###


    समुद्यम्य महत् चापम् रामः कांचन भूषितम् ।
    शराम् च आदित्य संकाशान् गृहीत्वा रण साधकान् ॥४-१३-२॥


###Slōka 3###


    अग्रतः तु ययौ तस्य राघवस्य महात्मनः ।
    सुग्रीवः संहत ग्रीवो लक्ष्मणः च महाबलः ॥४-१३-३॥


###Slōka 4###


    पृष्ठतो हनुमान् वीरो नलो नीलः च वीर्यवान् ।
    तारः चैव महातेजा हरि यूथप यूथपाः ॥४-१३-४॥


###Slōka 5###


    ते वीक्षमाणा वृक्षाम् च पुष्प भार अवलम्बिनः ।
    प्रसन्न अंबुवहाः चैव सरितः सागरम् गमाः ॥४-१३-५॥


###Slōka 6###


    कन्दराणि च शैलाम् च निर्दराणि गुहाः तथा ।
    शिखराणि च मुख्यानि दरीः च प्रिय दर्शनाः ॥४-१३-६॥


###Slōka 7###


    वैदूर्य विमलैः तोयैः पद्मैः च आकोश कुड्मलैः ।
    शोभितान् सजलान् मार्गे तटाकान् च अवलोकयन् ॥४-१३-७॥


###Slōka 8###


    कारण्डैस्सारसैर्हम्सैर्वञ्जुलैर्जलकुक्कुटैः ।
    चक्रवाकैस्थाचान्यैश्शकुनैर्प्रतिनादितान्।यद्वा -कारण्डैः सारसैः हंसैः वंजुलैः जल कुक्कुटैः ।चक्रवाकैः तथा च अन्यैः शकुनैः प्रतिनादितान् ॥४-१३-८॥


###Slōka 9###


    मृदुशष्पाङ्कुराअहारान्निर्भयान्वनगोचरान् ।
    चरतांसर्वतोपश्यन्स्थलीषु हरिणान्स्थितान्।यद्वा -मृदु शष्प अंकुर आहारान् निर्भयान् वन गोचरान् ।चरताम् सर्वतो अपश्यन् स्थलीषु हरिणान् स्थितान् ॥४-१३-९॥


###Slōka 10###


    तटाक वैरिणः च अपि शुक्ल दन्त विभूषितान् ।
    घोरान् एकचरान् वन्यान् द्विरदान् कूल घातिनः ॥४-१३-१०॥


###Slōka 11###


    मत्तन् गिरि तट उद्घुष्टान् पर्वतान् इव जंगमान् ।
    वानरान् द्विरद प्रख्यान् मही रेणु समुक्षितान् ॥४-१३-११॥


###Slōka 12###


    वने वन चराम् च अन्यान् खेचराम् च विहंगमान् ।
    पश्यन्तः त्वरिता जग्मुः सुग्रीव वश वर्तिनः ॥४-१३-१२॥


###Slōka 13###


    तेषाम् तु गच्छताम् तत्र त्वरितम् रघुनंदनः ।
    द्रुम षण्ड वनम् दृष्ट्वा रामः सुग्रीवम् अब्रवीत् ॥४-१३-१३॥


###Slōka 14###


    एष मेघ इव आकाशे वृक्ष षण्डः प्रकाशते ।
    मेघ संघात विपुलः पर्यन्त कदली वृतः ॥४-१३-१४॥


###Slōka 15###


    किम् एतत् ज्ञातुम् इच्छामि सखे कौतूहलम् मम ।
    कौतूहल अपनयनम् कर्तुम् इच्छामि अहम् त्वया ॥४-१३-१५॥


###Slōka 16###


    तस्य तद् वचनम् श्रुत्वा राघवस्य महात्मनः ।
    गच्छन्न् एव आचचक्षे अथ सुग्रीवः तत् महद् वनम् ॥४-१३-१६॥


###Slōka 17###


    एतद् राघव विस्तीर्णम् आश्रमम् श्रम नाशनम् ।
    उद्यान वन संपन्नम् स्वादु मूल फल उदकम् ॥४-१३-१७॥


###Slōka 18###


    अत्र सप्तजना नाम मुनयः संशित व्रताः ।
    सप्त एव आसन् अधः शीर्षा नियतम् जल शायिनः ॥४-१३-१८॥


###Slōka 19###


    सप्त रात्रे कृत आहारा वायुना अचल वासिनः ।
    दिवम् वर्ष शतैः याताः सप्तभिः सकलेवराः ॥४-१३-१९॥


###Slōka 20###


    तेषाम् एतत् प्रभावेण द्रुम प्राकार संवृतम् ।
    आश्रमम् सुदुराधर्षम् अपि स इन्द्रैः सुर असुरैः ॥४-१३-२०॥


###Slōka 21###


    पक्षिणो वर्जयन्ति एतत् तथा अन्ये वनचारिणः ।
    विशन्ति मोहाद् ये अपि अत्र न निवर्तन्ते ते पुनः ॥४-१३-२१॥


###Slōka 22###


    विभूषण रवाअः च अत्र श्रूयंते सकलाक्षराः ।
    तूर्य गीत स्वनाअः च अपि गन्धो दिव्यः च राघव ॥४-१३-२२॥


###Slōka 23###


    त्रेताग्नयो अपि दीप्यन्ते धूमो हि एष प्रदृश्यते ।
    वेष्टयन् इव वृक्ष अग्रान् कपोत अंग अरुणो घनः ॥४-१३-२३॥


###Slōka 24###


    एते वृक्षाः प्रकाशन्ते धूम संसक्त मस्तकाः ।
    मेघ जाल प्रतिच्छन्ना वैदूर्य गिरयो यथा ॥४-१३-२४॥


###Slōka 25###


    कुरु प्रणामम् धर्मात्मन् तेषाम् उद्दिश्य राघवः ।
    लक्ष्मणेन सह भ्रात्रा प्रयतः संयत अंजलिः ॥४-१३-२५॥


###Slōka 26###


    प्रणमन्ति हि ये तेषाम् ऋषीणाम् भावित आत्मनाम् ।
    न तेषाम् अशुभम् किंचित् शरीरे राम दृश्यते ॥४-१३-२६॥


###Slōka 27###


    ततो रामः सह भ्रात्रा लक्ष्मणेन कृतांजलिः ।
    समुद्दिश्य महात्मानः तान् ऋषीन् अभ्यवादयत् ॥४-१३-२७॥


###Slōka 28###


    अभिवाद्य च धर्मात्मा रामो भ्राता च लक्ष्मणः ।
    सुग्रीवो वानराअः चैव जग्मुः संहृष्ट मानसाः ॥४-१३-२८॥


###Slōka 29###


    ते गत्वा दूरम् अध्वानम् तस्मात् सप्त जन आश्रमात् ।
    ददृशुः ताम् दुराधर्षाम् किष्किन्धाम् वालि पालिताम् ॥४-१३-२९॥


###Slōka 30###


    ततस्तु रामानुज राम वानराःप्रगृह्य शस्त्राणि उदित उग्र तेजसा ।
    पुरीम् सुरेश आत्मज वीर्य पालिताम्वधाय शत्रोः पुनर् आगताः इह ॥४-१३-३०॥


