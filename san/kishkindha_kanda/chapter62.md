किष्किन्धाकाण्डम्डम्
===============================


## Chapter 62  / सर्गः ६२##


###Slōka 1###


    एवम् उक्त्वा मुनिश्रेष्ठम् अरुदम् भृश दुःखितः ।
    अथ ध्यात्वा मुहूर्तम् तु भगवान् इदम् अब्रवीत् ॥४-६२-१॥


###Slōka 2###


    पक्षौ च ते प्रपक्षौ च पुनः अन्यौ भविष्यतः ।
    चक्षुषी चैव प्राणाः च विक्रमः च बलम् च ते ॥४-६२-२॥


###Slōka 3###


    पुराणे सुमहत् कार्यम् भविष्यम् हि मया श्रुतम् ।
    दृष्टम् मे तपसा चैव श्रुत्वा च विदितम् मम ॥४-६२-३॥


###Slōka 4###


    राजा दशरथो नाम कश्चित् इक्ष्वाकु वर्धनः ।
    तस्य पुत्रो महातेजा रामो नाम भविष्यति ॥४-६२-४॥


###Slōka 5###


    अरण्यम् च सह भ्रात्रा लक्ष्मणेन गमिष्यति ।
    तस्मिन् अर्थे नियुक्तः सन् पित्रा सत्य पराक्रमः ॥४-६२-५॥


###Slōka 6###


    नैर्ऋतो रावणो नाम तस्य भार्याम् हरिष्यति ।
    राक्षसेन्द्रो जनस्थानात् अवध्यः सुर दानवैः ॥४-६२-६॥


###Slōka 7###


    सा च कामैः प्रलोभ्यन्ती भक्ष्यैः भोज्यैः च मैथिली ।
    न भोक्ष्यति महाभागा दुःख मग्ना यशस्विनी ॥४-६२-७॥


###Slōka 8###


    परमान्नम् च वैदेह्या ज्ञात्वा दास्यति वासवः ।
    यत् अन्नम् अमृत प्रख्यम् सुराणाम् अपि दुर्लभम् ॥४-६२-८॥


###Slōka 9###


    तत् अन्नम् मैथिली प्राप्य विज्ञाय इन्द्रात् इदम् तु इति ।
    अग्रम् उद्धृत्य रामाय भू तले निर्वपिष्यति ॥४-६२-९॥


###Slōka 10###


    यदि जीवति मे भर्ता लक्ष्मणो वा अपि देवरः ।
    देवत्वम् गतयोः वा अपि तयोः अन्नम् इदम् तु इति ॥४-६२-१०॥


###Slōka 11###


    एष्यन्ति प्रेषिताः तत्र राम दूताः प्लवंगमाः ।
    आख्येया राम महिषी त्वया तेभ्यो विहंगम ॥४-६२-११॥


###Slōka 12###


    सर्वथा तु न गंतव्यम् ईदृशः क्व गमिष्यसि ।
    देश कालौ प्रतीक्षस्व पक्षौ त्वम् प्रतिपत्स्यसे ॥४-६२-१२॥


###Slōka 13###


    उत्सहेयम् अहम् कर्तुम् अद्य एव त्वाम् स पक्षकम् ।
    इह स्थः त्वम् तु लोकानाम् हितम् कार्यम् करिष्यसि ॥४-६२-१३॥


###Slōka 14###


    त्वया अपि खलु तत् कार्यम् तयोः च नृप पुत्रयोः ।
    ब्राह्मणानाम् गुरूणाम् च मुनीनाम् वासवस्य च ॥४-६२-१४॥


###Slōka 15###


    इच्छामि अहम् अपि द्रष्टुम् भ्रातरौ राम लक्ष्मणौ ।
    न इच्छे चिरम् धारयितुम् प्राणान् त्यक्ष्ये कलेवरम् ।महर्षि तु तत् अब्रवीत् इदम् दृष्ट तत्त्व अर्थ दर्शिनः ॥४-६२-१५॥


