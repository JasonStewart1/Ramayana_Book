अयोध्याकाण्डम्
===============================


## Chapter 65  / सर्गः ६५##


###Slōka 1 / श्लोक १###


    अथ रात्र्याम् व्यतीतायाम् प्रातर् एव अपरे अहनि ।
    वन्दिनः पर्युपातिष्ठम्स् तत् पार्थिव निवेशनम् ॥२-६५-१॥


###Slōka 2 / श्लोक २###


    सूताः परमसम्स्काराः मङ्गLआश्चोओत्तमश्रुताः ।
    गायकाः स्तुतिशीलाश्च निगदन्तः पृथक् पृथक्॥२-६५-२॥


###Slōka 3 / श्लोक ३###


    राजानम् स्तुताम् तेषामुदात्ताभिहिताशिषाम् ।
    प्रासादाभोगविस्तीर्णः स्तुतिशब्दो ह्यवर्तत ॥२-६५-३॥


###Slōka 4 / श्लोक ४###


    ततस्तु स्तुवताम् तेषाम् सूतानाम् पाणिवादकाः ।
    अवदानान्युदाहृत्य पाणिवादा नवादयन् ॥२-६५-४॥


###Slōka 5 / श्लोक ५###


    तेन शब्देन विहगाः प्रतिबुद्धा विसस्वनुः ।
    शाखास्थाः पञ्जरस्थाश्च ये राजकुलगोचराः ॥२-६५-५॥


###Slōka 6 / श्लोक ६###


    व्याहृताः पुण्य्शब्दाश्च वीणानाम् चापि निस्स्वनाः ।
    आशीर्गेयम् च गाथानाम् पूरयामास वेश्म तत ॥२-६५-६॥


###Slōka 7 / श्लोक ७###


    ततः शुचि समाचाराः पर्युपस्थान कोविदः ।
    स्त्री वर्ष वर भूयिष्ठाउपतस्थुर् यथा पुरम् ॥२-६५-७॥


###Slōka 8 / श्लोक ८###


    हरि चन्दन सम्पृक्तम् उदकम् कान्चनैः घटैः ।
    आनिन्युः स्नान शिक्षा आज्ञा यथा कालम् यथा विधि ॥२-६५-८॥


###Slōka 9 / श्लोक ९###


    मन्गल आलम्भनीयानि प्राशनीयान् उपस्करान् ।
    उपनिन्युस् तथा अपि अन्याः कुमारी बहुलाः स्त्रियः ॥२-६५-९॥


###Slōka 10 / श्लोक १०###


    सर्वलक्षणसम्पन्नम् सर्वम् विधिवदर्चितम् ।
    सर्वम् सुगुणलक्स्मीवत्तद्भभूवाभिहारिकम् ॥२-६५-१०॥


###Slōka 11 / श्लोक ११###


    ततः सूर्योदयम् यावत्सर्वम् परिसमुत्सुकम् ।
    तस्थावनुपसम्प्राप्तम् किम् स्विदित्युपश् ॥२-६५-११॥


###Slōka 12 / श्लोक १२###


    अथ याः कोसल इन्द्रस्य शयनम् प्रत्यनन्तराः ।
    ताः स्त्रियः तु समागम्य भर्तारम् प्रत्यबोधयन् ॥२-६५-१२॥


###Slōka 13 / श्लोक १३###


    तथाप्युचितवृत्तास्ता विनयेन नयेन च ।
    न ह्यस्य शयनम् स्पृष्ट्वा किम् चिदप्युपलेभिरे ॥२-६५-१३॥


###Slōka 14 / श्लोक १४###


    ताः स्त्रीयः स्वप्नशीलज्ञास्चेष्टासम्चलनादिषु ।
    ता वेपथु परीताः च राज्ञः प्राणेषु शन्किताः ॥२-६५-१४॥


###Slōka 15 / श्लोक १५###


    प्रतिस्रोतः तृण अग्राणाम् सदृशम् सम्चकम्पिरे ।
    अथ सम्वेपमनानाम् स्त्रीणाम् दृष्ट्वा च पार्थिवम् ॥२-६५-१५॥


###Slōka 16 / श्लोक १६###


    यत् तत् आशन्कितम् पापम् तस्य जज्ञे विनिश्चयः ।
    कौसल्या च सुमित्रा च पुत्रशोकपराजिते ॥२-६५-१६॥


###Slōka 17 / श्लोक १७###


    प्रसुप्ते न प्रबुध्येते यथा कालसमन्विते ।
    निष्प्रभा च विवर्णा च सन्ना शोकेन सन्नता ॥२-६५-१७॥


###Slōka 18 / श्लोक १८###


    न व्यराजत कौसल्या तारेव तिमिरावृता ।
    कौसल्यानन्तरम् राज्ञः सुमित्रा तदन्तनरम् ॥२-६५-१८॥


###Slōka 19 / श्लोक १९###


    न स्म विभ्राजते देवी शोकाश्रुलुलितानना ।
    ते च दृष्ट्वा तथा सुप्ते शुभे देव्यौ च तम् नृपम् ॥२-६५-१९॥


###Slōka 20 / श्लोक २०###


    सुप्तमे वोद्गतप्राणमन्तः पुरमन्यत ।
    ततः प्रचुक्रुशुर् दीनाः सस्वरम् ता वर अन्गनाः ॥२-६५-२०॥


###Slōka 21 / श्लोक २१###


    करेणवैव अरण्ये स्थान प्रच्युत यूथपाः ।
    तासाम् आक्रन्द शब्देन सहसा उद्गत चेतने ॥२-६५-२१॥


###Slōka 22 / श्लोक २२###


    कौसल्या च सुमित्राच त्यक्त निद्रे बभूवतुः ।
    कौसल्या च सुमित्रा च दृष्ट्वा स्पृष्ट्वा च पार्थिवम् ॥२-६५-२२॥


###Slōka 23 / श्लोक २३###


    हा नाथ इति परिक्रुश्य पेततुर् धरणी तले ।
    सा कोसल इन्द्र दुहिता वेष्टमाना मही तले ॥२-६५-२३॥


###Slōka 24 / श्लोक २४###


    न बभ्राज रजो ध्वस्ता तारा इव गगन च्युता ।
    नृपे शान्तगुणे जाते कौसल्याम् पतिताम् भुवि ॥२-६५-२४॥


###Slōka 25 / श्लोक २५###


    आपश्यम्स्ताः स्त्रियः सर्वा हताम् नागवधूमिव ।
    ततः सर्वा नरेन्द्रस्य कैकेयीप्रमुखाः स्त्रियः ॥२-६५-२५॥


###Slōka 26 / श्लोक २६###


    रुदन्त्यः शोकसन्तप्ता निपेतुर्गतचेतनाः ।
    ताभिः स बलवान्नादः क्रोशन्तीभिरनुद्रुतः ॥२-६५-२६॥


###Slōka 27 / श्लोक २७###


    येन स्फीतीकृतो भूयस्तद्गृहम् समनादयत् ।
    तत् समुत्त्रस्त सम्भ्रान्तम् पर्युत्सुक जन आकुलम् ॥२-६५-२७॥


###Slōka 28 / श्लोक २८###


    सर्वतः तुमुल आक्रन्दम् परिताप आर्त बान्धवम् ।
    सद्यो निपतित आनन्दम् दीन विक्लव दर्शनम् ॥२-६५-२८॥


###Slōka 29 / श्लोक २९###


    बभूव नर देवस्य सद्म दिष्ट अन्तम् ईयुषः ।
    अतीतम् आज्ञाय तु पार्थिव ऋषभम् ।यशस्विनम् सम्परिवार्य पत्नयः ।भृशम् रुदन्त्यः करुणम् सुदुह्खिताः ।प्रगृह्य बाहू व्यलपन्न् अनाथवत् ॥२-६५-२९॥


