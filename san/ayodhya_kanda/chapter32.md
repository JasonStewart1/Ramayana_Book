अयोध्याकाण्डम्
===============================


## Chapter 32  / सर्गः ३२##


###Slōka 1###


    ततः शासनम् आज्ञाय भ्रातुः शुभतरम् प्रियम् ।
    गत्वा स प्रविवेश आशु सुयज्ञस्य निवेशनम् ॥२-३२-१॥


###Slōka 2###


    तम् विप्रम् अग्नि अगारस्थम् वन्दित्वा लक्ष्मणो अब्रवीत् ।
    सखे अभ्यागच्च पश्य त्वम् वेश्म दुष्कर कारिणः ॥२-३२-२॥


###Slōka 3###


    ततः सम्ध्याम् उपास्य आशु गत्वा सौमित्रिणा सह ।
    जुष्टम् तत् प्राविशल् लक्ष्म्या रम्यम् राम निवेशनम् ॥२-३२-३॥


###Slōka 4###


    तम् आगतम् वेदविदम् प्रान्जलिः सीतया सह ।
    सुयज्ञम् अभिचक्राम राघवो अग्निम् इव अर्चितम् ॥२-३२-४॥


###Slōka 5###


    जात रूपमयैः मुख्यैः अन्गदैः कुण्डलैः शुभैः ।
    सहेम सूत्रैः मणिभिः केयूरैः वलयैः अपि ॥२-३२-५॥


###Slōka 6###


    अन्यैः च रत्नैः बहुभिः काकुत्स्थः प्रत्यपूजयत् ।
    सुयज्ञम् स तदा उवाच रामः सीता प्रचोदितः ॥२-३२-६॥


###Slōka 7###


    हारम् च हेम सूत्रम् च भार्यायै सौम्य हारय ।
    रशनाम् च अधुना सीता दातुम् इच्चति ते सखे ॥२-३२-७॥


###Slōka 8###


    अङ्गदानि विचित्राणि केयूराणि शुभानि च ।
    पर्यन्कम् अग्र्य आस्तरणम् नाना रत्न विभूषितम् ॥२-३२-८॥


###Slōka 9###


    पर्यङ्कमग्र्यास्तरणम् नानारत्नविभूषितम् ।
    तम् अपि इच्चति वैदेही प्रतिष्ठापयितुम् त्वयि ॥२-३२-९॥


###Slōka 10###


    नागः शत्रुम् जयो नाम मातुलो यम् ददौ मम ।
    तम् ते गज सहस्रेण ददामि द्विज पुम्गव ॥२-३२-१०॥


###Slōka 11###


    इति उक्तः स हि रामेण सुयज्ञः प्रतिगृह्य तत् ।
    राम लक्ष्मण सीतानाम् प्रयुयोज आशिषः शिवाः ॥२-३२-११॥


###Slōka 12###


    अथ भ्रातरम् अव्यग्रम् प्रियम् रामः प्रियम् वदः ।
    सौमित्रिम् तम् उवाच इदम् ब्रह्मा इव त्रिदश ईश्वरम् ॥२-३२-१२॥


###Slōka 13###


    अगस्त्यम् कौशिकम् चैव ताव् उभौ ब्राह्मण उत्तमौ ।
    अर्चय आहूय सौमित्रे रत्नैः सस्यम् इव अम्बुभिः ॥२-३२-१३॥


###Slōka 14###


    तर्पयस्व महाबाहो गोसहसरैश्च मानद ।
    सुवर्णै रजतैश्चैव मणिभिश्च महाधनैः ॥२-३२-१४॥


###Slōka 15###


    कौसल्याम् च याअशीर्भिर् भक्तः पर्युपतिष्ठति ।
    आचार्यः तैत्तिरीयाणाम् अभिरूपः च वेदवित् ॥२-३२-१५॥


###Slōka 16###


    तस्य यानम् च दासीः च सौमित्रे सम्प्रदापय ।
    कौशेयानि च वस्त्राणि यावत् तुष्यति स द्विजः ॥२-३२-१६॥


###Slōka 17###


    सूतः चित्र रथः च आर्यः सचिवः सुचिर उषितः ।
    तोषय एनम् महा अर्हैः च रत्नैः वस्त्रैः धनैअः तथा ॥२-३२-१७॥


###Slōka 18###


    पशुकाभिकछ सर्वाभिर्गवाम् दशशतेन च ।
    ये चेमे कथकालापा बहवो दण्डमाणवाः ॥२-३२-१८॥


###Slōka 19###


    नित्यस्वाध्यायशीलत्वान्नान्यत्कुर्वन्ति किम्चन ।
    अलसाः स्वादुकामाश्च महताम् चापि सम्मताः ॥२-३२-१९॥


###Slōka 20###


    शालि वाह सहस्रम् च द्वे शते भद्रकाम्स् तथा ।
    व्यन्जन अर्थम् च सौमित्रे गो सहस्रम् उपाकुरु ॥२-३२-२०॥


###Slōka 21###


    मेखलीनाम् महासघः कौसल्याम् समुपस्थितः ।
    तेषाम् सहस्रम् सौमित्रे प्रत्येकम् सम्प्रदापय ॥२-३२-२१॥


###Slōka 22###


    अम्बा यथा च सा नन्देत्कौसल्या मम दक्षिणाम् ।
    तथा द्विजातीम् स्तान्सर्वान् लक्ष्मणार्च ॥२-३२-२२॥


###Slōka 23###


    ततः स पुरुष व्याघ्रः तत् धनम् लक्ष्मणः स्वयम् ।
    यथा उक्तम् ब्राह्मण इन्द्राणाम् अददात् धनदो यथा ॥२-३२-२३॥


###Slōka 24###


    अथ अब्रवीद् बाष्प कलाम्स् तिष्ठतः च उपजीविनः ।
    सम्प्रदाय बहु द्रव्यम् एकैकस्य उपजीविनः ॥२-३२-२४॥


###Slōka 25###


    लक्ष्मणस्य च यद् वेश्म गृहम् च यद् इदम् मम ।
    अशून्यम् कार्यम् एकैकम् यावद् आगमनम् मम ॥२-३२-२५॥


###Slōka 26###


    इति उक्त्वा दुह्खितम् सर्वम् जनम् तम् उपजीविनम् ।
    उवाच इदम् धन ध्यक्षम् धनम् आनीयताम् इति ॥२-३२-२६॥


###Slōka 27###


    ततः अस्य धनम् आजह्रुः सर्वम् एव उपजीविनः ।
    स राशिः सुमहाम्स्तत्र दर्शनीयो ह्यदृश्यत ॥२-३२-२७॥


###Slōka 28###


    ततः स पुरुष व्याघ्रः तत् धनम् सह लक्ष्मणः ।
    द्विजेभ्यो बाल वृद्धेभ्यः कृपणेभ्यो अभ्यदापयत् ॥२-३२-२८॥


###Slōka 29###


    तत्र आसीत् पिन्गलो गार्ग्यः त्रिजटः नाम वै द्विजः ।
    क्षतवृत्तिर्वने नित्यम् फालकुद्दाललाङ्गली ॥२-३२-२९॥


###Slōka 30###


    तम् वृद्धम् तरुणी भार्या बालानादाय दारकान् ।
    अब्रवीद्बाह्मणम् वाक्यम् दारिद्र्येणाभिपीडिता ॥२-३२-३०॥


###Slōka 31###


    अपास्य फालम् कुद्दालम् कुरुष्व वचनम् ममम् ।
    रामम् दर्शय धर्मज्Jनम् यदि किम्चिदवाप्स्यसि ॥२-३२-३१॥


###Slōka 32###


    स भार्यावचनम् श्रुत्वा शाटीमाच्छाद्य दुश्छदाम् ।
    स प्रतिष्ठत पन्थानम् यत्र रामनिवेशनम् ॥२-३२-३२॥


###Slōka 33###


    भृग्वङ्गिरसमम् दीप्त्या त्रिजटम् जनसम्सदि ।
    आ पन्चमायाः कक्ष्याया न एनम् कश्चित् अवारयत् ॥२-३२-३३॥


###Slōka 34###


    स राज पुत्रम् आसाद्य त्रिजटः वाक्यम् अब्रवीत् ।
    निर्धनो बहु पुत्रः अस्मि राज पुत्र महा यशः ।क्षतवृत्तिर्वने नित्यम् प्रत्यवेक्षस्व मामिति ॥२-३२-३४॥


###Slōka 35###


    तमुवाच ततो रामः परिहाससमन्वितम् ।
    गवाम् सहस्रमप्येकम् न च विश्राणितम् मया ।परिक्षिपसि दण्डेन यावत्तावदवाप्य्ससि ॥२-३२-३५॥


###Slōka 36###


    स शाटीम् त्वरितः कट्याम् सम्ब्रान्तः परिवेष्ट्य ताम् ।
    आविद्ध्य दण्डम् चिक्षेप सर्वप्राणेन वेगितः ॥२-३२-३६॥


###Slōka 37###


    स तीर्त्वा सरयूपारम् दण्डस्तस्य कराच्च्युतः ।
    गोव्रजे बहुसाहास्रे पपातोक्षणसन्निधौ ॥२-३२-३७॥


###Slōka 38###


    तम् परिष्वज्य धर्मात्मा आतस्मात्सरयूतटात् ।
    आनयामास ता गोपैस्त्रिजटायाश्रमम् प्रति ॥२-३२-३८॥


###Slōka 39###


    उवाच च ततो रामस्तम् गार्ग्यमभिसान्त्वयन् ।
    मन्युर्न खलु कर्तव्यः परिहासो ह्ययम् मम ॥२-३२-३९॥


###Slōka 40###


    इदम् हि तेजस्तव यद्धुरत्ययम् ।
    तदेव जिज्ञासितु मिच्छता मया ।इमम् भवानर्थमभिप्रचोदितो ।वृणीष्व किम्चेदपरम् व्यवस्यति ॥२-३२-४०॥


###Slōka 41###


    ब्रवीमि सत्येन न तेऽस्ति यन्त्रणा ।
    धनम् हि यद्यन्मम विप्रकारणात् ।भवत्सु सम्यक्र्पतिपादनेन त ।न्मयार्जितम् प्रीतियश्स्करम् भवेत् ॥२-३२-४१॥


###Slōka 42###


    तत स्सभार्य स्त्रिजटो महामुनि ।
    र्गवामनीकम् प्रतिगृह्य मोदितः ।यशोबलप्रीतिसुखोपबृम्हणी ।स्तदाशिषः प्रत्यवदन्महात्मनः ॥२-३२-४२॥


###Slōka 43###


    स चापि रामः प्रतिपूर्णमानसो ।
    महद्धनम् धर्मबलैरुपार्जितम् ।नियोजयामास सुहृज्जनेऽचिरा ।द्यथार्हसम्मानवचःप्रचोदितः ॥२-३२-४३॥


###Slōka 44###


    द्विजः सुहृद्भृत्यजनोऽथवा तदा ।
    दरिद्रभिक्षाचरणश्च योऽभवत् ।न तत्र कश्चिन्न बभूव तर्पितो ।यथार्ह सम्मानन दान सम्ब्रमैः ॥२-३२-४४॥


