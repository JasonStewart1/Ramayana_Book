अयोध्याकाण्डम्
===============================


## Chapter 69  / सर्गः ६९##


###Slōka 1###


    याम् एव रात्रिम् ते दूताः प्रविशन्ति स्म ताम् पुरीम् ।
    भरतेन अपि ताम् रात्रिम् स्वप्नो दृष्टः अयम् अप्रियः ॥२-६९-१॥


###Slōka 2###


    व्युष्टाम् एव तु ताम् रात्रिम् दृष्ट्वा तम् स्वप्नम् अप्रियम् ।
    पुत्रः राज अधिराजस्य सुभृशम् पर्यतप्यत ॥२-६९-२॥


###Slōka 3###


    तप्यमानम् समाज्ञाय वयस्याः प्रिय वादिनः ।
    आयासम् हि विनेष्यन्तः सभायाम् चक्रिरे कथाः ॥२-६९-३॥


###Slōka 4###


    वादयन्ति तथा शान्तिम् लासयन्ति अपि च अपरे ।
    नाटकानि अपरे प्राहुर् हास्यानि विविधानि च ॥२-६९-४॥


###Slōka 5###


    स तैः महात्मा भरतः सखिभिः प्रिय वादिभिः ।
    गोष्ठी हास्यानि कुर्वद्भिर् न प्राहृष्यत राघवः ॥२-६९-५॥


###Slōka 6###


    तम् अब्रवीत् प्रिय सखो भरतम् सखिभिर् वृतम् ।
    सुहृद्भिः पर्युपासीनः किम् सखे न अनुमोदसे ॥२-६९-६॥


###Slōka 7###


    एवम् ब्रुवाणम् सुहृदम् भरतः प्रत्युवाच ह ।
    शृणु त्वम् यन् निमित्तम्मे दैन्यम् एतत् उपागतम् ॥२-६९-७॥


###Slōka 8###


    स्वप्ने पितरम् अद्राक्षम् मलिनम् मुक्त मूर्धजम् ।
    पतन्तम् अद्रि शिखरात् कलुषे गोमये ह्रदे ॥२-६९-८॥


###Slōka 9###


    प्लवमानः च मे दृष्टः स तस्मिन् गोमय ह्रदे ।
    पिबन्न् अन्जलिना तैलम् हसन्न् इव मुहुर् मुहुः ॥२-६९-९॥


###Slōka 10###


    ततः तिलोदनम् भुक्त्वा पुनः पुनर् अधः शिराः ।
    तैलेन अभ्यक्त सर्व अन्गः तैलम् एव अवगाहत ॥२-६९-१०॥


###Slōka 11###


    स्वप्ने अपि सागरम् शुष्कम् चन्द्रम् च पतितम् भुवि ।
    सहसा च अपि सम्शन्तम् ज्वलितम् जात वेदसम् ॥२-६९-११॥


###Slōka 12###


    औपवाह्यस्य नागस्य विषाणम् शकलीकृतम् ।
    सहसा चापि सम्शान्तम् ज्वलितम् जातवेदसम् ॥२-६९-१२॥


###Slōka 13###


    अवदीर्णाम् च पृथिवीम् शुष्कामः च विविधान् द्रुमान् ।
    अहम् पश्यामि विध्वस्तान् सधूमामः चैव पार्वतान् ॥२-६९-१३॥


###Slōka 14###


    पीठे कार्ष्णायसे च एनम् निषण्णम् कृष्ण वाससम् ।
    प्रहसन्ति स्म राजानम् प्रमदाः कृष्ण पिन्गलाः ॥२-६९-१४॥


###Slōka 15###


    त्वरमाणः च धर्म आत्मा रक्त माल्य अनुलेपनः ।
    रथेन खर युक्तेन प्रयातः दक्षिणा मुखः ॥२-६९-१५॥


###Slōka 16###


    प्रहसन्तीव राजानम् प्रमदा रक्तवासिनी ।
    प्रकर्षन्ती मया दृष्टा राक्षसी विकृतासना ॥२-६९-१६॥


###Slōka 17###


    एवम् एतन् मया दृष्टम् इमाम् रात्रिम् भय आवहाम् ।
    अहम् रामः अथ वा राजा लक्ष्मणो वा मरिष्यति ॥२-६९-१७॥


###Slōka 18###


    नरः यानेन यः स्वप्ने खर युक्तेन याति हि ।
    अचिरात् तस्य धूम अग्रम् चितायाम् सम्प्रदृश्यते ॥२-६९-१८॥


###Slōka 19###


    एतन् निमित्तम् दीनो अहम् तन् न वः प्रतिपूजये ।
    शुष्यति इव च मे कण्ठो न स्वस्थम् इव मे मनः ॥२-६९-१९॥


###Slōka 20###


    न पश्यामि भयस्थानम् भयम् चैवोपधारये ।
    भ्रष्टश्च स्वरयोगो मे चाया चोपहता मम ॥२-६९-२०॥


###Slōka 21###


    जुगुप्सन्न् इव च आत्मानम् न च पश्यामि कारणम् ।
    इमाम् हि दुह्स्वप्न गतिम् निशाम्य ताम् ।अनेक रूपाम् अवितर्किताम् पुरा ।भयम् महत् तद्द् हृदयान् न याति मे ।विचिन्त्य राजानम् अचिन्त्य दर्शनम् ॥२-६९-२१॥


