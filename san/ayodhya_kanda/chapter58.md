अयोध्याकाण्डम्
===============================


## Chapter 58  / सर्गः ५८##


###Slōka 1###


    प्रत्याश्वस्तः यदा राजा मोहात् प्रत्यागतः पुनः ।
    थाजुहाव तम् सूतम् राम वृत्त अन्त कारणात् ॥२-५८-१॥


###Slōka 2###


    तदा सूतो महाराज कृताञ्जलिरुपस्थितः।
    राममेव अनुशोचन्तं दुःखशोकसमन्वितम् ॥२-५८-२॥


###Slōka 3###


    वृद्धम् परम सम्तप्तम् नव ग्रहम् इव द्विपम् ।
    विनिःश्वसन्तम् ध्यायन्तम् अस्वस्थम् इव कुन्जरम् ॥२-५८-३॥


###Slōka 4###


    राजा तु रजसा सूतम् ध्वस्त अङ्गम् समुपस्थितम् ।
    अश्रु पूर्ण मुखम् दीनम् उवाच परम आर्तवत् ॥२-५८-४॥


###Slōka 5###


    क्व नु वत्स्यति धर्म आत्मा वृक्ष मूलम् उपाश्रितः ।
    सो अत्यन्त सुखितः सूत किम् अशिष्यति राघवः ॥२-५८-५॥


###Slōka 6###


    दुःखस्यानुचितो दुःखम् सुमन्त्र शयनोचितः ।
    भूमि पाल आत्मजो भूमौ शेते कथम् अनाथवत् ॥२-५८-६॥


###Slōka 7###


    यम् यान्तम् अनुयान्ति स्म पदाति रथ कुण्Jजराः ।
    स वत्स्यति कथम् रामः विजनम् वनम् आश्रितः ॥२-५८-७॥


###Slōka 8###


    व्याLऐः मृगैः आचरितम् कृष्ण सर्प निषेवितम् ।
    कथम् कुमारौ वैदेह्या सार्धम् वनम् उपस्थितौ ॥२-५८-८॥


###Slōka 9###


    सुकुमार्या तपस्विन्या सुमन्त्र सह सीतया ।
    राज पुत्रौ कथम् पादैः अवरुह्य रथात् गतौ ॥२-५८-९॥


###Slōka 10###


    सिद्ध अर्थः खलु सूत त्वम् येन दृष्टौ मम आत्मजौ ।
    वन अन्तम् प्रविशन्तौ ताव् अश्विनाव् इव मन्दरम् ॥२-५८-१०॥


###Slōka 11###


    किम् उवाच वचो रामः किम् उवाच च लक्ष्मणः ।
    सुमन्त्र वनम् आसाद्य किम् उवाच च मैथिली ॥२-५८-११॥


###Slōka 12###


    आसितम् शयितम् भुक्तम् सूत रामस्य कीर्तय ।
    जीविष्याम्यहमेतेन ययातिरिव साधुषु ॥२-५८-१२॥


###Slōka 13###


    इति सूतः नर इन्द्रेण चोदितः सज्जमानया ।
    उवाच वाचा राजानम् स बाष्प परिर्बद्धया ॥२-५८-१३॥


###Slōka 14###


    अब्रवीन् माम् महा राज धर्मम् एव अनुपालयन् ।
    अन्जलिम् राघवः कृत्वा शिरसा अभिप्रणम्य च ॥२-५८-१४॥


###Slōka 15###


    सूत मद्वचनात् तस्य तातस्य विदित आत्मनः ।
    शिरसा वन्दनीयस्य वन्द्यौ पादौ महात्मनः ॥२-५८-१५॥


###Slōka 16###


    सर्वम् अन्तः पुरम् वाच्यम् सूत मद्वचनात्त्वया ।
    आरोग्यम् अविशेषेण यथा अर्हम् च अभिवादनम् ॥२-५८-१६॥


###Slōka 17###


    माता च मम कौसल्या कुशलम् च अभिवादनम् ।
    अप्रमादम् च वक्तव्या ब्रूयाश्चैमिदम् वचः ॥२-५८-१७॥


###Slōka 18###


    धर्मनित्या यथाकालमग्न्यगारपरा भव ।
    देवि देवस्य पादौ च देववत् परिपालय ॥२-५८-१८॥


###Slōka 19###


    अभिमानम् च मानम् च त्यक्त्वा वर्तस्व मातृषु ।
    अनु राजान मार्याम् च कैकेयीमम्ब कारय ॥२-५८-१९॥


###Slōka 20###


    कुमारे भरते वृत्तिर्वर्तितव्याच राजवत् ।
    अर्थज्येष्ठा हि राजानो राजधर्ममनुस्मर ॥२-५८-२०॥


###Slōka 21###


    भरतः कुशलम् वाच्यो वाच्यो मद् वचनेन च ।
    सर्वास्व एव यथा न्यायम् वृत्तिम् वर्तस्व मातृषु ॥२-५८-२१॥


###Slōka 22###


    वक्तव्यः च महा बाहुर् इक्ष्वाकु कुल नन्दनः ।
    पितरम् यौवराज्यस्थो राज्यस्थम् अनुपालय ॥२-५८-२२॥


###Slōka 23###


    अतिक्रान्तवया राजा मास्मैनम् व्यवरोरुधः ।
    कुमारराज्ये जीव त्वम् तस्यैवाज्ञ्प्रवर्तनाम् ॥२-५८-२३॥


###Slōka 24###


    अब्रवीच्चापि माम् भूयो भृशमश्रूणि वर्तयन् ।
    मातेव मम माता ते द्रष्टव्या पुत्रगर्धिनी ॥२-५८-२४॥


###Slōka 25###


    इति एवम् माम् महाराज बृवन्न् एव महा यशाः ।
    रामः राजीव ताम्र अक्षो भृशम् अश्रूणि अवर्तयत् ॥२-५८-२५॥


###Slōka 26###


    लक्ष्मणः तु सुसम्क्रुद्धो निह्श्वसन् वाक्यम् अब्रवीत् ।
    केन अयम् अपराधेन राज पुत्रः विवासितः ॥२-५८-२६॥


###Slōka 27###


    राज्ञा तु खलु कैकेय्या लघु त्वाश्रित्य शासनम् ।
    कृतम् कार्यमकार्यम् वा वयम् येनाभिपीडिताः ॥२-५८-२७॥


###Slōka 28###


    यदि प्रव्राजितः रामः लोभ कारण कारितम् ।
    वर दान निमित्तम् वा सर्वथा दुष्कृतम् कृतम् ॥२-५८-२८॥


###Slōka 29###


    इदम् तावद्यथाकाममीश्वरस्य कृते कृतम् ।
    रामस्य तु परित्यागे न हेतुम् उपलक्षये ॥२-५८-२९॥


###Slōka 30###


    असमीक्ष्य समारब्धम् विरुद्धम् बुद्धि लाघवात् ।
    जनयिष्यति सम्क्रोशम् राघवस्य विवासनम् ॥२-५८-३०॥


###Slōka 31###


    अहम् तावन् महा राजे पितृत्वम् न उपलक्षये ।
    भ्राता भर्ता च बन्धुः च पिता च मम राघवः ॥२-५८-३१॥


###Slōka 32###


    सर्व लोक प्रियम् त्यक्त्वा सर्व लोक हिते रतम् ।
    सर्व लोको अनुरज्येत कथम् त्वा अनेन कर्मणा ॥२-५८-३२॥


###Slōka 33###


    सर्वप्रजाभिरामम् हि रामम् प्रव्राज्य धार्मिकम् ।
    सर्वलोकम् विरुध्येमम् कथम् राजा भविष्यसि ॥२-५८-३३॥


###Slōka 34###


    जानकी तु महा राज निःश्वसन्ती तपस्विनी ।
    भूत उपहत चित्ता इव विष्ठिता वृष्मृता स्थिता ॥२-५८-३४॥


###Slōka 35###


    अदृष्ट पूर्व व्यसना राज पुत्री यशस्विनी ।
    तेन दुह्खेन रुदती न एव माम् किम्चित् अब्रवीत् ॥२-५८-३५॥


###Slōka 36###


    उद्वीक्षमाणा भर्तारम् मुखेन परिशुष्यता ।
    मुमोच सहसा बाष्पम् माम् प्रयान्तम् उदीक्ष्य सा ॥२-५८-३६॥


###Slōka 37###


    तथैव रामः अश्रु मुखः कृत अन्जलिः ।
    स्थितः अभवल् लक्ष्मण बाहु पालितः स्थितः ।तथैव सीता रुदती तपस्विनी ।निरीक्षते राज रथम् तथैव माम् ॥२-५८-३७॥


