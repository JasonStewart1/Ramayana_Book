अयोध्याकाण्डम्
===============================


## Chapter 34  / सर्गः ३४##


###Slōka 1###


    ततःकमलपत्राक्षः श्यामो निरुपमो महान् ।
    उवाच रामस्तम् सूतं पितुराख्याहि मामिति ॥२-३४-१॥


###Slōka 2###


    स राम प्रेषितः क्षिप्रम् सम्ताप कलुष इन्द्रियः ।
    प्रविश्य नृपतिम् सूतः निह्श्वसन्तम् ददर्श ह ॥२-३४-२॥


###Slōka 3###


    उपरक्तमिवादित्यं भस्मच्छन्नमिवानलम्।
    तटाकमिव निस्तोयमपश्यज्जगतीपतिम्॥२-३४-३॥


###Slōka 4###


    आलोक्य तु महा प्राज्ञः परम आकुल चेतसम् ।
    रामम् एव अनुशोचन्तम् सूतः प्रान्जलिर् आसदत् ॥२-३४-४॥


###Slōka 5###


    तम् वर्धयित्वा राजानम् सूतः पूर्वम् जयाशिषा।
    भयविक्लबया वाचा मन्दया श्लक्ष्णमब्रवीत् ॥२-३४-५॥


###Slōka 6###


    अयम् स पुरुष व्याघ्र द्वारि तिष्ठति ते सुतः ।
    ब्राह्मणेभ्यो धनम् दत्त्वा सर्वम् चैव उपजीविनाम् ॥२-३४-६॥


###Slōka 7###


    स त्वा पश्यतु भद्रम् ते रामः सत्य पराक्रमः ।
    सर्वान् सुहृदाअपृच्च्य त्वाम् इदानीम् दिदृक्षते ॥२-३४-७॥


###Slōka 8###


    गमिष्यति महा अरण्यम् तम् पश्य जगती पते ।
    वृतम् राज गुणैः सर्वैः आदित्यम् इव रश्मिभिः ॥२-३४-८॥


###Slōka 9###


    स सत्य वादी धर्म आत्मा गाम्भीर्यात् सागर उपमः ।
    आकाशैव निष्पन्को नर इन्द्रः प्रत्युवाच तम् ॥२-३४-९॥


###Slōka 10###


    सुमन्त्र आनय मे दारान् ये केचित् इह मामकाः ।
    दारैः परिवृतः सर्वैः द्रष्टुम् इच्चामि राघवम् ॥२-३४-१०॥


###Slōka 11###


    सो अन्तः पुरम् अतीत्य एव स्त्रियः ता वाक्यम् अब्रवीत् ।
    आर्यो ह्वयति वो राजा गम्यताम् तत्र माचिरम् ॥२-३४-११॥


###Slōka 12###


    एवम् उक्ताः स्त्रियः सर्वाः सुमन्त्रेण नृप आज्ञया ।
    प्रचक्रमुस् तत् भवनम् भर्तुर् आज्ञाय शासनम् ॥२-३४-१२॥


###Slōka 13###


    अर्ध सप्त शताः ताः तु प्रमदाः ताम्र लोचनाः ।
    कौसल्याम् परिवार्य अथ शनैः जग्मुर् धृत व्रताः ॥२-३४-१३॥


###Slōka 14###


    आगतेषु च दारेषु समवेक्ष्य मही पतिः ।
    उवाच राजा तम् सूतम् सुमन्त्र आनय मे सुतम् ॥२-३४-१४॥


###Slōka 15###


    स सूतः रामम् आदाय लक्ष्मणम् मैथिलीम् तदा ।
    जगाम अभिमुखः तूर्णम् सकाशम् जगती पतेः ॥२-३४-१५॥


###Slōka 16###


    स राजा पुत्रम् आयान्तम् दृष्ट्वा दूरात् कृत अन्जलिम् ।
    उत्पपात आसनात् तूर्णम् आर्तः स्त्री जन सम्वृतः ॥२-३४-१६॥


###Slōka 17###


    सो अभिदुद्राव वेगेन रामम् दृष्ट्वा विशाम् पतिः ।
    तम् असम्प्राप्य दुह्ख आर्तः पपात भुवि मूर्चितः ॥२-३४-१७॥


###Slōka 18###


    तम् रामः अभ्यपातत् क्षिप्रम् लक्ष्मणः च महा रथः ।
    विसम्ज्ञम् इव दुह्खेन सशोकम् नृपतिम् तदा ॥२-३४-१८॥


###Slōka 19###


    स्त्री सहस्र निनादः च सम्जज्ञे राज वेश्मनि ।
    हाहा राम इति सहसा भूषण ध्वनि मूर्चितः ॥२-३४-१९॥


###Slōka 20###


    तम् परिष्वज्य बाहुभ्याम् ताव् उभौ राम लक्ष्मणौ ।
    पर्यन्के सीतया सार्धम् रुदन्तः समवेशयन् ॥२-३४-२०॥


###Slōka 21###


    अथ रामः मुहूर्तेन लब्ध सम्ज्ञम् मही पतिम् ।
    उवाच प्रान्जलिर् भूत्वा शोक अर्णव परिप्लुतम् ॥२-३४-२१॥


###Slōka 22###


    आपृच्चे त्वाम् महा राज सर्वेषाम् ईश्वरः असि नः ।
    प्रस्थितम् दण्डक अरण्यम् पश्य त्वम् कुशलेन माम् ॥२-३४-२२॥


###Slōka 23###


    लक्ष्मणम् च अनुजानीहि सीता च अन्वेति माम् वनम् ।
    कारणैः बहुभिस् तथ्यैः वार्यमाणौ न च इच्चतः ॥२-३४-२३॥


###Slōka 24###


    अनुजानीहि सर्वान् नः शोकम् उत्सृज्य मानद ।
    लक्ष्मणम् माम् च सीताम् च प्रजापतिर् इव प्रजाः ॥२-३४-२४॥


###Slōka 25###


    प्रतीक्षमाणम् अव्यग्रम् अनुज्ञाम् जगती पतेः ।
    उवाच रर्जा सम्प्रेक्ष्य वन वासाय राघवम् ॥२-३४-२५॥


###Slōka 26###


    अहम् राघव कैकेय्या वर दानेन मोहितः ।
    अयोध्यायाः त्वम् एव अद्य भव राजा निगृह्य माम् ॥२-३४-२६॥


###Slōka 27###


    एवम् उक्तः नृपतिना रामः धर्मभृताम् वरः ।
    प्रत्युवाच अन्जलिम् कृत्वा पितरम् वाक्य कोविदः ॥२-३४-२७॥


###Slōka 28###


    भवान् वर्ष सहस्राय पृथिव्या नृपते पतिः ।
    अहम् तु अरण्ये वत्स्यामि न मे कार्यम् त्वया अनृतम् ॥२-३४-२८॥


###Slōka 29###


    नव पञ्च च वर्षाणि वनवासे विहृत्य ते ।
    पुनः पादौ ग्रहीष्यामि प्रतिज्ञान्ते नराधिपः ॥२-३४-२९॥


###Slōka 30###


    रुदन्नाह प्रियम् पुत्रं सत्यपाशेन संयतः ।
    कैकेय्या चोद्यमान्स्तु मिथो राजा तमब्रवीत् ॥२-३४-३०॥


###Slōka 31###


    श्रेयसे वृद्धये तात पुनर् आगमनाय च ।
    गच्चस्व अरिष्टम् अव्यग्रः पन्थानम् अकुतः भयम् ॥२-३४-३१॥


###Slōka 32###


    न हि सत्यात्मनस्तात धर्माभिमनसस्तव ।
    विनिवर्त यितुं बुद्धि शक्यते रघुनन्दन ॥२-३४-३२॥


###Slōka 33###


    अद्य तु इदानीम् रजनीम् पुत्र मा गच्च सर्वथा ।
    मातरम् माम् च सम्पश्यन् वस इमाम् अद्य शर्वरीम् ॥२-३४-३३॥


###Slōka 34###


    मातरं माम् च सम्पश्यन् वसेमामद्य शर्वरीम् ।
    तर्पितः सर्वकामैस्त्वम् स्वः काले साधयिष्यसि ॥२-३४-३४॥


###Slōka 35###


    दुष्करम् क्रियते पुत्र सर्वथा राघव तया ।
    मत्प्रियार्थम् प्रियाम्स्त्यक्त्वा यद्यासि विजनम् वनम् ॥२-३४-३५॥


###Slōka 36###


    न चैतन्मे प्रियम् पुत्र शपे सत्येन राघव ।
    छन्नया छलितस्त्वस्नु स्त्रुया छन्नाग्निकल्पया ॥२-३४-३६॥


###Slōka 37###


    पञ्चना या तु लब्धा मे तां त्वम् निस्तर्तुमिच्छसि ।
    अनया वृत्तसादिन्या कैकेय्याऽभिप्रचोदितः ॥२-३४-३७॥


###Slōka 38###


    न चैतदाश्चर्यतमम् यत्तज्ज्येष्ठस्सुतो मम ।
    अपानृतकथम् पुत्र पितरम् कर्तुमिच्छ्सि ॥२-३४-३८॥


###Slōka 39###


    अथ रामः तथा श्रुत्वा पितुर् आर्तस्य भाषितम् ।
    लक्ष्मणेन सह भ्रात्रा दीनो वचनम् अब्रवीत् ॥२-३४-३९॥


###Slōka 40###


    प्राप्स्यामि यान् अद्य गुणान् को मे श्वस्तान् प्रदास्यति ।
    अपक्रमणम् एव अतः सर्व कामैः अहम् वृणे ॥२-३४-४०॥


###Slōka 41###


    इयम् सराष्ट्रा सजना धन धान्य समाकुला ।
    मया विसृष्टा वसुधा भरताय प्रदीयताम् ॥२-३४-४१॥


###Slōka 42###


    वनवासकृता बुद्धिर्न च मेऽद्य चलिष्यति ।
    यस्तुष्टेन वरो दत्तः कैकेय्यै वरद त्वया ॥२-३४-४२॥


###Slōka 43###


    दीयताम् निखिलेनैव सत्यस्त्वम् भव पार्थिव ।
    अहम् निदेशम् भवतो यथोक्तमनुपालयन् ॥२-३४-४३॥


###Slōka 44###


    चतुर्दश समा वत्स्ये वने वनचरैः सह ।
    मा विमर्शो वसुमती भरताय प्रदीयताम् ॥२-३४-४४॥


###Slōka 45###


    न हि मे काम्क्षितम् राज्यम् सुखमात्मनि वा प्रियम् ।
    यथा निदेशम् कर्तुम् वै तवैव रघुनन्धन ॥२-३४-४५॥


###Slōka 46###


    अपगच्चतु ते दुह्खम् मा भूर् बाष्प परिप्लुतः ।
    न हि क्षुभ्यति दुर्धर्षः समुद्रः सरिताम् पतिः ॥२-३४-४६॥


###Slōka 47###


    न एव अहम् राज्यम् इच्चामि न सुखम् न च मैथिलीम् ।
    त्वाम् अहम् सत्यम् इच्चामि न अनृतम् पुरुष ऋषभ ॥२-३४-४७॥


###Slōka 48###


    त्वामहम् सत्यमिच्छामि नानृतम् पुरुषर्षभ ।
    प्रत्यक्षम् तव सत्येन सुकृतेन च ते शपे ॥२-३४-४८॥


###Slōka 49###


    न च शख्यम् मया तात स्थातुम् क्षणमपि प्रभो ।
    स शोकम् ध्रारयस्वेमम् न हि मेऽस्ति विपर्ययः ॥२-३४-४९॥


###Slōka 50###


    अर्थितो ह्यस्मि कैकेय्या वनम् गच्छेति राघव ।
    मया चोक्तं प्रजामीति तत्सत्यमनुपालये ॥२-३४-५०॥


###Slōka 51###


    मा चोत्कण्थां कृथा देव वने रम्स्यामहे वयम् ।
    प्रशान्तहरिणाकीर्णे नानाशकुनिनादिते ॥२-३४-५१॥


###Slōka 52###


    पिता हि दैवतम् तात देवतानामपि स्मृतम् ।
    तस्माद्दैवतमित्येव करिष्यामि पितुर्वचः ॥२-३४-५२॥


###Slōka 53###


    चतुर्धशसु वर्षेषु गतेषु नरसत्तम ।
    पुनर्द्रक्ष्यसि माम् प्राप्तम् सन्तापोऽयम् विमुच्यताम् ॥२-३४-५३॥


###Slōka 54###


    येन सम्स्तम्भनीयोऽयम् सर्वो बाष्पगLओ जनः ।
    स त्वम् पुरुषशार्दूल किमर्थम् विक्रियाम् गतः ॥२-३४-५४॥


###Slōka 55###


    पुरम् च राष्ट्रम् च मही च केवला ।
    मया निसृष्टा भरताय दीयताम् ।अहम् निदेशम् भवतः अनुपालयन् ।वनम् गमिष्यामि चिराय सेवितुम् ॥२-३४-५५॥


###Slōka 56###


    मया निसृष्टाम् भरतः महीम् इमाम् ।
    सशैल खण्डाम् सपुराम् सकाननाम् ।शिवाम् सुसीमाम् अनुशास्तु केवलम् ।त्वया यद् उक्तम् नृपते यथा अस्तु तत् ॥२-३४-५६॥


###Slōka 57###


    न मे तथा पार्थिव धीयते मनो ।
    महत्सु कामेषु न च आत्मनः प्रिये ।यथा निदेशे तव शिष्ट सम्मते ।व्यपैतु दुह्खम् तव मत् कृते अनघ ॥२-३४-५७॥


###Slōka 58###


    तत् अद्य न एव अनघ राज्यम् अव्ययम् ।
    न सर्व कामान् न सुखम् न मैथिलीम् ।न जीवितम् त्वाम् अनृतेन योजयन् ।वृणीय सत्यम् व्रतम् अस्तु ते तथा ॥२-३४-५८॥


###Slōka 59###


    फलानि मूलानि च भक्षयन् वने ।
    गिरीमः च पश्यन् सरितः सराम्सि च ।वनम् प्रविश्य एव विचित्र पादपम् ।सुखी भविष्यामि तव अस्तु निर्वृतिः ॥२-३४-५९॥


###Slōka 60###


    एवम् स राजा व्यसनाभिपन्नः ।
    शोकेन दुःखेन च ताम्यमानः ।आलिङ्ग्य पुत्रम् सुविनष्टसम्ज्ञो ।मोहम् गतो नैव चिचेश्ट किम्चित् ॥२-३४-६०॥


###Slōka 61###


    देव्यस्ततः सम्रुरुदुः समेता ।
    स्ताम् वर्जयित्वा नरदेवपत्नीम् ।रुदन् सुमन्त्रोऽपि जगाम मूर्छाम् ।हा हा कृतम् तत्र बभूव सर्वम् ॥२-३४-६१॥


