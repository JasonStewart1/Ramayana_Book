अयोध्याकाण्डम्
===============================


## Chapter 72  / सर्गः ७२##


###Slōka 1 / श्लोक १###


    अपश्यम्स् तु ततः तत्र पितरम् पितुर् आलये ।
    जगाम भरतः द्रष्टुम् मातरम् मातुर् आलये ॥२-७२-१॥


###Slōka 2 / श्लोक २###


    अनुप्राप्तम् तु तम् दृष्ट्वा कैकेयी प्रोषितम् सुतम् ।
    उत्पपात तदा हृष्टा त्यक्त्वा सौवर्ण मानसम् ॥२-७२-२॥


###Slōka 3 / श्लोक ३###


    स प्रविश्य एव धर्म आत्मा स्व गृहम् श्री विवर्जितम् ।
    भरतः प्रेक्ष्य जग्राह जनन्याः चरणौ शुभौ ॥२-७२-३॥


###Slōka 4 / श्लोक ४###


    सा तम् मूर्ध्नि समुपाघ्राय परिष्वज्य यशस्विनम् ।
    अङ्के भरतम् आरोप्य प्रष्टुम् समुपचक्रमे ॥२-७२-४॥


###Slōka 5 / श्लोक ५###


    अद्य ते कतिचित् रात्र्यः च्युतस्य आर्यक वेश्मनः ।
    अपि न अध्व श्रमः शीघ्रम् रथेन आपततः तव ॥२-७२-५॥


###Slōka 6 / श्लोक ६###


    आर्यकः ते सुकुशलो युधा जिन् मातुलः तव ।
    प्रवासाच् च सुखम् पुत्र सर्वम् मे वक्तुम् अर्हसि ॥२-७२-६॥


###Slōka 7 / श्लोक ७###


    एवम् पृष्ठः तु कैकेय्या प्रियम् पार्थिव नन्दनः ।
    आचष्ट भरतः सर्वम् मात्रे राजीव लोचनः ॥२-७२-७॥


###Slōka 8 / श्लोक ८###


    अद्य मे सप्तमी रात्रिः च्युतस्य आर्यक वेश्मनः ।
    अम्बायाः कुशली तातः युधाजिन् मातुलः च मे ॥२-७२-८॥


###Slōka 9 / श्लोक ९###


    यन् मे धनम् च रत्नम् च ददौ राजा परम् तपः ।
    परिश्रान्तम् पथि अभवत् ततः अहम् पूर्वम् आगतः ॥२-७२-९॥


###Slōka 10 / श्लोक १०###


    राज वाल्य हरैः दूतैअः त्वर्यमाणो अहम् आगतः ।
    यद् अहम् प्रष्टुम् इच्चामि तत् अम्बा वक्तुम् अर्हसि ॥२-७२-१०॥


###Slōka 11 / श्लोक ११###


    शून्यो अयम् शयनीयः ते पर्यन्को हेम भूषितः ।
    न च अयम् इक्ष्वाकु जनः प्रहृष्टः प्रतिभाति मे ॥२-७२-११॥


###Slōka 12 / श्लोक १२###


    राजा भवति भूयिष्ठ्गम् इह अम्बाया निवेशने ।
    तम् अहम् न अद्य पश्यामि द्रष्टुम् इच्चन्न् इह आगतः ॥२-७२-१२॥


###Slōka 13 / श्लोक १३###


    पितुर् ग्रहीष्ये चरणौ तम् मम आख्याहि पृच्चतः ।
    आहोस्विद् अम्ब ज्येष्ठायाः कौसल्याया निवेशने ॥२-७२-१३॥


###Slōka 14 / श्लोक १४###


    तम् प्रत्युवाच कैकेयी प्रियवद् घोरम् अप्रियम् ।
    अजानन्तम् प्रजानन्ती राज्य लोभेन मोहिता ॥२-७२-१४॥


###Slōka 15 / श्लोक १५###


    या गतिः सर्व भूतानाम् ताम् गतिम् ते पिता गतः ।
    राजा महात्मा तेजस्वी यायजूकः सताम् गतिः ॥२-७२-१५॥


###Slōka 16 / श्लोक १६###


    तत् श्रुत्वा भरतः वाक्यम् धर्म अभिजनवान् शुचिः ।
    पपात सहसा भूमौ पितृ शोक बल अर्दितः ॥२-७२-१६॥


###Slōka 17 / श्लोक १७###


    हा हातोऽस्मीति कृपणाम् दीनाम् वाचमुदीरयन् ।
    निपपात महाबाहुर्बाहु विक्षिप्य वीर्यवान् ॥२-७२-१७॥


###Slōka 18 / श्लोक १८###


    ततः शोकेन सम्वीतः पितुर् मरण दुह्खितः ।
    विललाप महा तेजा भ्रान्त आकुलित चेतनः ॥२-७२-१८॥


###Slōka 19 / श्लोक १९###


    एतत् सुरुचिरम् भाति पितुर् मे शयनम् पुरा ।
    शशिनेवामलम् रात्रौ गगनम् तोयदात्यये ॥२-७२-१९॥


###Slōka 20 / श्लोक २०###


    तत् इदम् न विभाति अद्य विहीनम् तेन धीमता ।
    व्योमेव श्शिना हीनमप्भुष्क इव सागरः ॥२-७२-२०॥


###Slōka 21 / श्लोक २१###


    बाष्पमुत्सृज्य कण्ठे स्वात्मना परिपीडितः ।
    आच्चाद्य वदनम् श्रीमद्वस्त्रेण जयताम् वरः ॥२-७२-२१॥


###Slōka 22 / श्लोक २२###


    तम् आर्तम् देव सम्काशम् समीक्ष्य पतितम् भुवि ।
    निकृत्तमिव सालस्य स्कन्धम् परशुना वने ॥२-७२-२२॥


###Slōka 23 / श्लोक २३###


    मत्तमातङ्गसम्काशम् चन्द्रार्कसदृशम् भुवः ।
    उत्थापयित्वा शोक आर्तम् वचनम् च इदम् अब्रवीत् ॥२-७२-२३॥


###Slōka 24 / श्लोक २४###


    उत्तिष्ठ उत्तिष्ठ किम् शेषे राज पुत्र महा यशः ।
    त्वद् विधा न हि शोचन्ति सन्तः सदसि सम्मताः ॥२-७२-२४॥


###Slōka 25 / श्लोक २५###


    दानयज्ञाधिकारा हि शीलश्रुतिवचोनुगा ।
    बुद्धिस्ते बुद्धिसम्पन्न प्रभेवार्कस्य मन्दिरे ॥२-७२-२५॥


###Slōka 26 / श्लोक २६###


    स रुदत्या चिरम् कालम् भूमौ विपरिवृत्य च ।
    जननीम् प्रत्युवाच इदम् शोकैः बहुभिर् आवृतः ॥२-७२-२६॥


###Slōka 27 / श्लोक २७###


    अभिषेक्ष्यति रामम् तु राजा यज्ञम् नु यक्ष्यति ।
    इति अहम् कृत सम्कल्पो हृष्टः यात्राम् अयासिषम् ॥२-७२-२७॥


###Slōka 28 / श्लोक २८###


    तत् इदम् हि अन्यथा भूतम् व्यवदीर्णम् मनो मम ।
    पितरम् यो न पश्यामि नित्यम् प्रिय हिते रतम् ॥२-७२-२८॥


###Slōka 29 / श्लोक २९###


    अम्ब केन अत्यगात् राजा व्याधिना मय्य् अनागते ।
    धन्या राम आदयः सर्वे यैः पिता सम्स्कृतः स्वयम् ॥२-७२-२९॥


###Slōka 30 / श्लोक ३०###


    न नूनम् माम् महा राजः प्राप्तम् जानाति कीर्तिमान् ।
    उपजिघ्रेद्द् हि माम् मूर्ध्नि तातः सम्नम्य सत्वरम् ॥२-७२-३०॥


###Slōka 31 / श्लोक ३१###


    क्व स पाणिः सुख स्पर्शः तातस्य अक्लिष्ट कर्मणः ।
    येन माम् रजसा ध्वस्तम् अभीक्ष्णम् परिमार्जति ॥२-७२-३१॥


###Slōka 32 / श्लोक ३२###


    यो मे भ्राता पिता बन्धुर् यस्य दासो अस्मि धीमतः ।
    तस्य माम् शीघ्रम् आख्याहि रामस्य अक्लिष्ट कर्मणः ॥२-७२-३२॥


###Slōka 33 / श्लोक ३३###


    पिता हि भवति ज्येष्ठो धर्मम् आर्यस्य जानतः ।
    तस्य पादौ ग्रहीष्यामि स हि इदानीम् गतिर् मम ॥२-७२-३३॥


###Slōka 34 / श्लोक ३४###


    धर्मविद्धर्मनित्यश्च सत्यसन्धो दृढव्रतः ।
    आर्ये किम् अब्रवीद् राजा पिता मे सत्य विक्रमः ॥२-७२-३४॥


###Slōka 35 / श्लोक ३५###


    पश्चिमम् साधु सम्देशम् इच्चामि श्रोतुम् आत्मनः ।
    इति पृष्टा यथा तत्त्वम् कैकेयी वाक्यम् अब्रवीत् ॥२-७२-३५॥


###Slōka 36 / श्लोक ३६###


    राम इति राजा विलपन् हा सीते लक्ष्मण इति च ।
    स महात्मा परम् लोकम् गतः गतिमताम् वरः ॥२-७२-३६॥


###Slōka 37 / श्लोक ३७###


    इमाम् तु पश्चिमाम् वाचम् व्याजहार पिता तव ।
    काल धर्म परिक्षिप्तः पाशैः इव महा गजः ॥२-७२-३७॥


###Slōka 38 / श्लोक ३८###


    सिद्ध अर्थाः तु नरा रामम् आगतम् सीतया सह ।
    लक्ष्मणम् च महा बाहुम् द्रक्ष्यन्ति पुनर् आगतम् ॥२-७२-३८॥


###Slōka 39 / श्लोक ३९###


    तत् श्रुत्वा विषसाद एव द्वितीया प्रिय शम्सनात् ।
    विषण्ण वदनो भूत्वा भूयः पप्रच्च मातरम् ॥२-७२-३९॥


###Slōka 40 / श्लोक ४०###


    क्व च इदानीम् स धर्म आत्मा कौसल्य आनन्द वर्धनः ।
    लक्ष्मणेन सह भ्रात्रा सीतया च समम् गतः ॥२-७२-४०॥


###Slōka 41 / श्लोक ४१###


    तथा पृष्टा यथा तत्त्वम् आख्यातुम् उपचक्रमे ।
    माता अस्य युगपद् वाक्यम् विप्रियम् प्रिय शन्कया ॥२-७२-४१॥


###Slōka 42 / श्लोक ४२###


    स हि राज सुतः पुत्र चीर वासा महा वनम् ।
    दण्डकान् सह वैदेह्या लक्ष्मण अनुचरः गतः ॥२-७२-४२॥


###Slōka 43 / श्लोक ४३###


    तत् श्रुत्वा भरतः त्रस्तः भ्रातुः चारित्र शन्कया ।
    स्वस्य वम्शस्य माहात्म्यात् प्रष्टुम् समुपचक्रमे ॥२-७२-४३॥


###Slōka 44 / श्लोक ४४###


    कच्चिन् न ब्राह्मण वधम् हृतम् रामेण कस्यचित् ।
    कच्चिन् न आढ्यो दरिद्रः वा तेन अपापो विहिम्सितः ॥२-७२-४४॥


###Slōka 45 / श्लोक ४५###


    कच्चिन् न पर दारान् वा राज पुत्रः अभिमन्यते ।
    कस्मात् स दण्डक अरण्ये भ्रूणहा इव विवासितः ॥२-७२-४५॥


###Slōka 46 / श्लोक ४६###


    अथ अस्य चपला माता तत् स्व कर्म यथा तथम् ।
    तेन एव स्त्री स्वभावेन व्याहर्तुम् उपचक्रमे ॥२-७२-४६॥


###Slōka 47 / श्लोक ४७###


    एवमुक्ता तु कैकेयी भरतेन महात्मना ।
    उवाच वचनम् हृष्टा मूढा पण्डितमानिनी ॥२-७२-४७॥


###Slōka 48 / श्लोक ४८###


    न ब्राह्मण धनम् किम्चिद्द् हृतम् रामेण कस्यचित् ।
    कश्चिन् न आढ्यो दरिद्रः वा तेन अपापो विहिम्सितः ॥२-७२-४८॥


###Slōka 49 / श्लोक ४९###


    न रामः पर दारामः च चक्षुर्भ्याम् अपि पश्यति ।
    मया तु पुत्र श्रुत्वा एव रामस्य एव अभिषेचनम् ॥२-७२-४९॥


###Slōka 50 / श्लोक ५०###


    याचितः ते पिता राज्यम् रामस्य च विवासनम् ।
    स स्व वृत्तिम् समास्थाय पिता ते तत् तथा अकरोत् ॥२-७२-५०॥


###Slōka 51 / श्लोक ५१###


    रामः च सह सौमित्रिः प्रेषितः सह सीतया ।
    तम् अपश्यन् प्रियम् पुत्रम् मही पालो महा यशाः ॥२-७२-५१॥


###Slōka 52 / श्लोक ५२###


    पुत्र शोक परिद्यूनः पन्चत्वम् उपपेदिवान् ।
    त्वया तु इदानीम् धर्मज्ञ राजत्वम् अवलम्ब्यताम् ॥२-७२-५२॥


###Slōka 53 / श्लोक ५३###


    त्वत् कृते हि मया सर्वम् इदम् एवम् विधम् कृतम् ।
    मा शोकम् मा च सम्तापम् धैर्यमाश्रय पुत्रक ॥२-७२-५३॥


###Slōka 54 / श्लोक ५४###


    त्वदधीना हि नगरी राज्यम् चैतदनामयम् ।
    तत् पुत्र शीघ्रम् विधिना विधिज्ञैः ।वसिष्ठ मुख्यैः सहितः द्विज इन्द्रैः ।सम्काल्य राजानम् अदीन सत्त्वम् ।आत्मानम् उर्व्याम् अभिषेचयस्व ॥२-७२-५४॥


