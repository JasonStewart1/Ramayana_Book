अयोध्याकाण्डम्
===============================


## Chapter 82  / सर्गः ८२##


###Slōka 1###


    ताम् आर्य गण सम्पूर्णाम् भरतः प्रग्रहाम् सभाम् ।
    ददर्श बुद्धि सम्पन्नः पूर्ण चन्द्राम् निशाम् इव ॥२-८२-१॥


###Slōka 2###


    आसनानि यथा न्यायम् आर्याणाम् विशताम् तदा ।
    अदृश्यत घन अपाये पूर्ण चन्द्रा इव शर्वरी ॥२-८२-२॥


###Slōka 3###


    सा विद्वज्जनसम्पूर्णा सभा सुरुचिरा तदा ।
    अदृश्यत घनापाये पूर्णचन्द्रेव शर्वरी ॥२-८२-३॥


###Slōka 4###


    राज्ञः तु प्रकृतीः सर्वाः समग्राः प्रेक्ष्य धर्मवित् ।
    इदम् पुरोहितः वाक्यम् भरतम् मृदु च अब्रवीत् ॥२-८२-४॥


###Slōka 5###


    तात राजा दशरथः स्वर् गतः धर्मम् आचरन् ।
    धन धान्यवतीम् स्फीताम् प्रदाय पृथिवीम् तव ॥२-८२-५॥


###Slōka 6###


    रामः तथा सत्य धृतिः सताम् धर्मम् अनुस्मरन् ।
    न अजहात् पितुर् आदेशम् शशी ज्योत्स्नाम् इव उदितः ॥२-८२-६॥


###Slōka 7###


    पित्रा भ्रात्रा च ते दत्तम् राज्यम् निहत कण्टकम् ।
    तत् भुन्क्ष्व मुदित अमात्यः क्षिप्रम् एव अभिषेचय ॥२-८२-७॥


###Slōka 8###


    उदीच्याः च प्रतीच्याः च दाक्षिणात्याः च केवलाः ।
    कोट्या अपर अन्ताः सामुद्रा रत्नानि अभिहरन्तु ते ॥२-८२-८॥


###Slōka 9###


    तत् श्रुत्वा भरतः वाक्यम् शोकेन अभिपरिप्लुतः ।
    जगाम मनसा रामम् धर्मज्ञो धर्म कान्क्षया ॥२-८२-९॥


###Slōka 10###


    स बाष्प कलया वाचा कल हम्स स्वरः युवा ।
    विललाप सभा मध्ये जगर्हे च पुरोहितम् ॥२-८२-१०॥


###Slōka 11###


    चरित ब्रह्मचर्यस्य विद्या स्नातस्य धीमतः ।
    धर्मे प्रयतमानस्य को राज्यम् मद्विधो हरेत् ॥२-८२-११॥


###Slōka 12###


    कथम् दशरथाज् जातः भवेद् राज्य अपहारकः ।
    राज्यम् च अहम् च रामस्य धर्मम् वक्तुम् इह अर्हसि ॥२-८२-१२॥


###Slōka 13###


    ज्येष्ठः श्रेष्ठः च धर्म आत्मा दिलीप नहुष उपमः ।
    लब्धुम् अर्हति काकुत्स्थो राज्यम् दशरथो यथा ॥२-८२-१३॥


###Slōka 14###


    अनार्य जुष्टम् अस्वर्ग्यम् कुर्याम् पापम् अहम् यदि ।
    इक्ष्वाकूणाम् अहम् लोके भवेयम् कुल पाम्सनः ॥२-८२-१४॥


###Slōka 15###


    यद्द् हि मात्रा कृतम् पापम् न अहम् तत् अभिरोचये ।
    इहस्थो वन दुर्गस्थम् नमस्यामि कृत अन्जलिः ॥२-८२-१५॥


###Slōka 16###


    रामम् एव अनुगच्चामि स राजा द्विपदाम् वरः ।
    त्रयाणाम् अपि लोकानाम् राघवो राज्यम् अर्हति ॥२-८२-१६॥


###Slōka 17###


    तत् वाक्यम् धर्म सम्युक्तम् श्रुत्वा सर्वे सभासदः ।
    हर्षान् मुमुचुर् अश्रूणि रामे निहित चेतसः ॥२-८२-१७॥


###Slōka 18###


    यदि तु आर्यम् न शक्ष्यामि विनिवर्तयितुम् वनात् ।
    वने तत्र एव वत्स्यामि यथा आर्यो लक्ष्मणः तथा ॥२-८२-१८॥


###Slōka 19###


    सर्व उपायम् तु वर्तिष्ये विनिवर्तयितुम् बलात् ।
    समक्षम् आर्य मिश्राणाम् साधूनाम् गुण वर्तिनाम् ॥२-८२-१९॥


###Slōka 20###


    विष्टिकर्मान्तिकाः सर्वे मार्गशोधनरक्षकाः ।
    प्रस्थापिता मया पूर्वम् यात्रापि मम रोचते ॥२-८२-२०॥


###Slōka 21###


    एवम् उक्त्वा तु धर्म आत्मा भरतः भ्रातृ वत्सलः ।
    समीपस्थम् उवाच इदम् सुमन्त्रम् मन्त्र कोविदम् ॥२-८२-२१॥


###Slōka 22###


    तूर्णम् उत्थाय गच्च त्वम् सुमन्त्र मम शासनात् ।
    यात्राम् आज्ञापय क्षिप्रम् बलम् चैव समानय ॥२-८२-२२॥


###Slōka 23###


    एवम् उक्तः सुमन्त्रः तु भरतेन महात्मना ।
    हृष्टः सो अदिशत् सर्वम् यथा सम्दिष्टम् इष्टवत् ॥२-८२-२३॥


###Slōka 24###


    ताः प्रहृष्टाः प्रकृतयो बल अध्यक्षा बलस्य च ।
    श्रुत्वा यात्राम् समाज्ञप्ताम् राघवस्य निवर्तने ॥२-८२-२४॥


###Slōka 25###


    ततः योध अन्गनाः सर्वा भर्तृऋन् सर्वान् गृहे गृहे ।
    यात्रा गमनम् आज्ञाय त्वरयन्ति स्म हर्षिताः ॥२-८२-२५॥


###Slōka 26###


    ते हयैः गो रथैः शीघ्रैः स्यन्दनैः च मनो जवैः ।
    सह योधैः बल अध्यक्षा बलम् सर्वम् अचोदयन् ॥२-८२-२६॥


###Slōka 27###


    सज्जम् तु तत् बलम् दृष्ट्वा भरतः गुरु सम्निधौ ।
    रथम् मे त्वरयस्व इति सुमन्त्रम् पार्श्वतः अब्रवीत् ॥२-८२-२७॥


###Slōka 28###


    भरतस्य तु तस्य आज्ञाम् प्रतिगृह्य प्रहर्षितः ।
    रथम् गृहीत्वा प्रययौ युक्तम् परम वाजिभिः ॥२-८२-२८॥


###Slōka 29###


    स राघवः सत्य धृतिः प्रतापवान् ।
    ब्रुवन् सुयुक्तम् दृढ सत्य विक्रमः ।गुरुम् महा अरण्य गतम् यशस्विनम् ।प्रसादयिष्यन् भरतः अब्रवीत् तदा ॥२-८२-२९॥


###Slōka 30###


    तूण समुत्थाय सुमन्त्र गच्च ।
    बलस्य योगाय बल प्रधानान् ।आनेतुम् इच्चामि हि तम् वनस्थम् ।प्रसाद्य रामम् जगतः हिताय ॥२-८२-३०॥


###Slōka 31###


    स सूत पुत्रः भरतेन सम्यग् ।
    आज्ञापितः सम्परिपूर्ण कामः ।शशास सर्वान् प्रकृति प्रधानान् ।बलस्य मुख्यामः च सुहृज् जनम् च ॥२-८२-३१॥


###Slōka 32###


    ततः समुत्थाय कुले कुले ते ।
    राजन्य वैश्या वृषलाः च विप्राः ।अयूयुजन्न् उष्ट्र रथान् खरामः च।नागान् हयामः चैव कुल प्रसूतान् ॥२-८२-३२॥


