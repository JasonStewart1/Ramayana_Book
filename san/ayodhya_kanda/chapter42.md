अयोध्याकाण्डम्
===============================


## Chapter 42  / सर्गः ४२##


###Slōka 1 / श्लोक १###


    यावत् तु निर्यतः तस्य रजो रूपम् अदृश्यत ।
    न एव इक्ष्वाकु वरः तावत् सम्जहार आत्म चक्षुषी ॥२-४२-१॥


###Slōka 2 / श्लोक २###


    यावद् राजा प्रियम् पुत्रम् पश्यति अत्यन्त धार्मिकम् ।
    तावद् व्यवर्धत इव अस्य धरण्याम् पुत्र दर्शने ॥२-४२-२॥


###Slōka 3 / श्लोक ३###


    न पश्यति रजो अपि अस्य यदा रामस्य भूमिपः ।
    तदा आर्तः च विषण्णः च पपात धरणी तले ॥२-४२-३॥


###Slōka 4 / श्लोक ४###


    तस्य दक्षिणम् अन्वगात् कौसल्या बाहुम् अन्गना ।
    वामम् च अस्य अन्वगात् पार्श्वम् कैकेयी भरत प्रिया ॥२-४२-४॥


###Slōka 5 / श्लोक ५###


    ताम् नयेन च सम्पन्नो धर्मेण निवयेन च ।
    उवाच राजा कैकेयीम् समीक्ष्य व्यथित इन्द्रियः ॥२-४२-५॥


###Slōka 6 / श्लोक ६###


    कैकेयि मा मम अन्गानि स्प्राक्षीस् त्वम् दुष्ट चारिणी ।
    न हि त्वाम् द्रष्टुम् इच्चामि न भार्या न च बान्धवी ॥२-४२-६॥


###Slōka 7 / श्लोक ७###


    ये च त्वाम् उपजीवन्ति न अहम् तेषाम् न ते मम ।
    केवल अर्थ पराम् हि त्वाम् त्यक्त धर्माम् त्यजाम्य् अहम् ॥२-४२-७॥


###Slōka 8 / श्लोक ८###


    अगृह्णाम् यच् च ते पाणिम् अग्निम् पर्यणयम् च यत् ।
    अनुजानामि तत् सर्वम् अस्मिम्ल् लोके परत्र च ॥२-४२-८॥


###Slōka 9 / श्लोक ९###


    भरतः चेत् प्रतीतः स्यात् राज्यम् प्राप्य इदम् अव्ययम् ।
    यन् मे स दद्यात् पित्र् अर्थम् मा मा तत् दत्तम् आगमत् ॥२-४२-९॥


###Slōka 10 / श्लोक १०###


    अथ रेणु समुध्वस्तम् तम् उत्थाप्य नर अधिपम् ।
    न्यवर्तत तदा देवी कौसल्या शोक कर्शिता ॥२-४२-१०॥


###Slōka 11 / श्लोक ११###


    हत्वा इव ब्राह्मणम् कामात् स्पृष्ट्वा अग्निम् इव पाणिना ।
    अन्वतप्यत धर्म आत्मा पुत्रम् सम्चिन्त्य तापसम् ॥२-४२-११॥


###Slōka 12 / श्लोक १२###


    निवृत्य एव निवृत्य एव सीदतः रथ वर्त्मसु ।
    राज्ञो न अतिबभौ रूपम् ग्रस्तस्य अम्शुमतः यथा ॥२-४२-१२॥


###Slōka 13 / श्लोक १३###


    विललाप च दुह्ख आर्तः प्रियम् पुत्रम् अनुस्मरन् ।
    नगर अन्तम् अनुप्राप्तम् बुद्ध्वा पुत्रम् अथ अब्रवीत् ॥२-४२-१३॥


###Slōka 14 / श्लोक १४###


    वाहनानाम् च मुख्यानाम् वहताम् तम् मम आत्मजम् ।
    पदानि पथि दृश्यन्ते स महात्मा न दृश्यते ॥२-४२-१४॥


###Slōka 15 / श्लोक १५###


    स नूनम् क्वचित् एव अद्य वृक्ष मूलम् उपाश्रितः ।
    काष्ठम् वा यदि वा अश्मानम् उपधाय शयिष्यते ॥२-४२-१५॥


###Slōka 16 / श्लोक १६###


    उत्थास्यति च मेदिन्याः कृपणः पाम्शु गुण्ठितः ।
    विनिह्श्वसन् प्रस्रवणात् करेणूनाम् इव ऋषभः ॥२-४२-१६॥


###Slōka 17 / श्लोक १७###


    उत्थास्यति च मेदिन्याः कृपणः पाम्सुगुण्ठितः ।
    विनिःस्वसन् प्रस्रवणात्क रेणूनामि वर्ष्भः ॥२-४२-१७॥


###Slōka 18 / श्लोक १८###


    द्रक्ष्यन्ति नूनम् पुरुषा दीघ बाहुम् वने चराः ।
    रामम् उत्थाय गच्चन्तम् लोक नाथम् अनाथवत् ॥२-४२-१८॥


###Slōka 19 / श्लोक १९###


    सकामा भव कैकेयि विधवा राज्यम् आवस ।
    कण्टकाक्रमण क्लान्तावनमद्य गमिष्यति ॥२-४२-१९॥


###Slōka 20 / श्लोक २०###


    अनभिज्ञा वनानाम् सा नूनम् भयमुपैष्यति ।
    श्वापदान्र्धितम् श्रुत्वा गमिभीरम् रोमहर्ष्णम् ॥२-४२-२०॥


###Slōka 21 / श्लोक २१###


    सकामा भवकैकेयि विधवा राज्य मावस ।
    न हि तम् पुरुष व्याघ्रम् विना जीवितुम् उत्सहे ॥२-४२-२१॥


###Slōka 22 / श्लोक २२###


    इति एवम् विलपन् राजा जन ओघेन अभिसम्वृतः ।
    अपस्नातैव अरिष्टम् प्रविवेश पुर उत्तमम् ॥२-४२-२२॥


###Slōka 23 / श्लोक २३###


    शून्य चत्वर वेश्म अन्ताम् सम्वृत आपण देवताम् ।
    क्लान्त दुर्बल दुह्ख आर्ताम् न अत्याकीर्ण महा पथाम् ।ताम् अवेक्ष्य पुरीम् सर्वाम् रामम् एव अनुचिन्तयन् ।विलपन् प्राविशद् राजा गृहम् सूर्यैव अम्बुदम् ॥२-४२-२३॥


###Slōka 24 / श्लोक २४###


    महा ह्रदम् इव अक्षोभ्यम् सुपर्णेन हृत उरगम् ।
    रामेण रहितम् वेश्म वैदेह्या लक्ष्मणेन च ॥२-४२-२४॥


###Slōka 25 / श्लोक २५###


    अथ गद्गदशब्दस्तु विलपन्मनुजाधिपः ।
    उवाच मृदुमन्धार्थम् वचनम् दीन मस्वरम् ॥२-४२-२५॥


###Slōka 26 / श्लोक २६###


    कौसल्याया गृहम् शीघ्रम् राम मातुर् नयन्तु माम् ।
    इति ब्रुवन्तम् राजानम् अनयन् द्वार दर्शितः ॥२-४२-२६॥


###Slōka 27 / श्लोक २७###


    इति ब्रुवन्तम् राजान मनयन् द्वार्दर्शिनः ।
    कौसल्याया गृहम् तत्र न्यवेश्यत विनीतवत् ॥२-४२-२७॥


###Slōka 28 / श्लोक २८###


    ततः तत्र प्रविष्टस्य कौसल्याया निवेशनम् ।
    अधिरुह्य अपि शयनम् बभूव लुलितम् मनः ॥२-४२-२८॥


###Slōka 29 / श्लोक २९###


    पुत्रद्वयविहीनम् च स्नुषयापि विवर्जितम् ।
    अपश्यद्भवनम् राजा नष्टचन्ध्रमिवाम्बरम् ॥२-४२-२९॥


###Slōka 30 / श्लोक ३०###


    तच् च दृष्ट्वा महा राजो भुजम् उद्यम्य वीर्यवान् ।
    उच्चैः स्वरेण चुक्रोश हा राघव जहासि माम् ॥२-४२-३०॥


###Slōka 31 / श्लोक ३१###


    सुखिता बत तम् कालम् जीविष्यन्ति नर उत्तमाः ।
    परिष्वजन्तः ये रामम् द्रक्ष्यन्ति पुनर् आगतम् ॥२-४२-३१॥


###Slōka 32 / श्लोक ३२###


    अथ रात्र्याम् प्रपन्नायाम् कालरात्र्यामिआत्मनः ।
    अर्धरात्रे दशरथह् कौसल्यामिदमब्रवीत् ॥२-४२-३२॥


###Slōka 33 / श्लोक ३३###


    रामम् मेऽनुगता दृष्टिरद्यापि न निवर्तते ।
    न त्वाम् पश्यामि कौसल्ये साधु माम् पाणिना स्पृश ॥२-४२-३३॥


###Slōka 34 / श्लोक ३४###


    तम् रामम् एव अनुविचिन्तयन्तम् ।
    समीक्ष्य देवी शयने नर इन्द्रम् ।उप उपविश्य अधिकम् आर्त रूपाउप ।विनिह्श्वसन्ती विललाप कृच्च्रम् ॥२-४२-३४॥


