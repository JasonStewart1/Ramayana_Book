अयोध्याकाण्डम्
===============================


## Chapter 55  / सर्गः ५५##


###Slōka 1###


    उषित्वा रजनीम् तत्र राजपुत्रावरिम्दमौ ।
    महर्षिमभिवाद्याथ जग्मतुस्तम् गिरिम् प्रति ॥२-५५-१॥


###Slōka 2###


    तेषाम् चैव स्वस्त्ययनम् महर्षिः स चकार ह ।
    प्रस्थिताम्श्चैव तान् प्रेक्ष्यपिता पुत्रानिवान्वगात् ॥२-५५-२॥


###Slōka 3###


    ततः प्रचक्रमे वक्तुम् वचनम् स महामुनिः ।
    भर्द्वाजो महातेजा रामम् सत्यपराक्रमम् ॥२-५५-३॥


###Slōka 4###


    गङ्गायमुनयोः सन्धिमासाद्य मनुजर्षभौ ।
    काLइन्दीमनुगच्छेताम् नदीम् पश्चान्मुखाश्रिताम् ॥२-५५-४॥


###Slōka 5###


    अथासाद्य तु काLइन्न्धीम् शीघ्रस्रोतसमापगाम् ।
    तस्यास्तीर्थम् प्रचरितम् पुराणम् प्रेक्ष्य राघवौ ॥२-५५-५॥


###Slōka 6###


    तत्र यूयम् प्लवम् कृत्वा तरताम्शुमतीम् नदीम् ।
    ततो न्यग्रोधमासाद्य महान्तम् हरितच्छदम् ॥२-५५-६॥


###Slōka 7###


    विवृद्धम् बहुभिर्वऋक्षैह् श्यामम् सिद्धोपसेवितम् ।
    तस्मै सीताञ्जलिम् कृत्वा प्रयुञ्जीताशिषः शिवाः ॥२-५५-७॥


###Slōka 8###


    समासाद्य तु तम् वृक्षम् वसेद्वातिक्रमेत वा ।
    क्रोशमात्रम् ततो गत्वा नीलम् द्रक्ष्यथ काननम् ॥२-५५-८॥


###Slōka 9###


    पलाशबदरीमिश्रम् रम्यम् वम्शैश्च यामुनैः ।
    स पन्थाश्चित्रकूटस्य गतः सुबहुशो मया ॥२-५५-९॥


###Slōka 10###


    रम्ये मार्दवयुक्तश्च वनदावैर्विपर्जितः ।
    इति पन्थानमावेद्य महर्षः स न्यवर्तत ॥२-५५-१०॥


###Slōka 11###


    अभिवाद्य तथेत्युक्त्वा रामेण विनिवर्तितः ।
    उपावृत्ते मुनौ तस्मिन् रामो लक्ष्मणमब्रवीत् ॥२-५५-११॥


###Slōka 12###


    कृतपुण्याः स्म सौमित्रे मुनिर्यन्नोऽनुकम्पते ।
    इति तौ पुरुषव्याघ्रौ मन्त्रयित्वा मनस्विनौ ॥२-५५-१२॥


###Slōka 13###


    सीतामेवाग्रतः कृत्वा काLइन्दीम् जग्मतुर्नदीम् ।
    अथा साद्य तु काLइन्दीम् शीघ्रस्रोतोवहाम् नदीम् ॥२-५५-१३॥


###Slōka 14###


    तौ काष्ठसम्घातमथो चक्रतुस्तु महाप्लवम् ॥२-५५-१४॥


###Slōka 15###


    शुष्कैर्वम्शैः समास्तीर्णमुLईरैश्च समावृतम् ।
    ततो वेतसशाखाश्च जम्बूशाखाश्च वीर्यवान् ॥२-५५-१५॥


###Slōka 16###


    चकार लक्ष्मणश्छित्वा सीतायाः सुखमासनम् ।
    तत्र श्रियमिवाचिन्त्याम् रामो दाशरथिः प्रियाम् ॥२-५५-१६॥


###Slōka 17###


    ईष्त्सन्कह्हनाबान् तानग्तारिओअतत् प्लवम् ।
    पार्श्वे च तत्र वैदेह्या वसने चूष्णानि च ॥२-५५-१७॥


###Slōka 18###


    प्लवे कठिनकाजम् च रामश्चक्रे सहायुधैः ।
    आरोप्य प्रथमम् सीताम् सम्घाटम् प्रतिगृह्य तौ ॥२-५५-१८॥


###Slōka 19###


    ततः प्रतेरतुर्य त्तौ वीरौ दशरथात्मजौ ।
    काLइन्दीमध्यमायाता सीता त्वेनामवन्दत ॥२-५५-१९॥


###Slōka 20###


    स्वस्ति देवि तरामि त्वाम् पार्येन्मे पतिर्वतम् ।
    यक्ष्ये त्वाम् गोनहस्रेण सुराघटशतेन च ॥२-५५-२०॥


###Slōka 21###


    स्वस्ति प्रत्यागते रामे पुरीमिक्ष्वाकुपालिताम् ।
    काLइन्दीमथ सीता तु याचमाना कृताञ्जलिः ॥२-५५-२१॥


###Slōka 22###


    तीरमेवाभिसम्प्राप्ता दक्षिणम् वरवर्णिनी ।
    ततः प्लवेनाम्शुमतीम् शीघ्रगामूर्मिमालिनीम् ॥२-५५-२२॥


###Slōka 23###


    तीरजैर्बहुभिर्वृक्षैः सम्तेरुर्यमुनाम् नदीम् ।
    ते तीर्णाः प्लवमुत्सृज्य प्रस्थाय यमुनावनात् ॥२-५५-२३॥


###Slōka 24###


    श्यामम् न्यग्रोधमासेदुः शीतलम् हरितच्छदम् ।
    न्य्ग्रोधम् तमुपागम्य वैदेहि वाक्यमब्रवीत् ॥२-५५-२४॥


###Slōka 25###


    नमस्तेऽन्तु महावृक्ष पारयेन्मे पतिर्वतम् ।
    कौसल्याम् चैव पश्येयम् सुमित्राम् च यशस्विनीम् ॥२-५५-२५॥


###Slōka 26###


    इति सीताञ्जलिम् कृत्वा पर्यगच्छद्वनस्पतिम् ।
    अवलोक्य ततः सीतामायाचन्तीमनिन्दिताम् ॥२-५५-२६॥


###Slōka 27###


    दयिताम् च विधेयम् च रामो लक्ष्मणमब्रवीत् ।
    सीतामादाय गच्छ त्वमग्रतो भरतानुज ॥२-५५-२७॥


###Slōka 28###


    पृष्ठतोऽहम् गमिष्यामि सायुधो द्विपदाम् वर ।
    यद्यत्फलम् प्रार्थयते पुष्पम् वा जनकात्मजा ॥२-५५-२८॥


###Slōka 29###


    तत्तत्प्रदद्या वैदेह्या यत्रास्य रमते मनः ।
    गच्चतोस्तु तयोर्मध्ये बभूव जनकात्मजा ॥२-५५-२९॥


###Slōka 30###


    मातङ्गयोर्मद्यगता शुभा नागवधूरिव ।
    एकैकम् पादपम् गुल्मम् लताम् वा पुष्पशालिनीम् ॥२-५५-३०॥


###Slōka 31###


    अदृष्टपूर्वाम् पश्यन्ती रामम् पप्रच्छ साऽबला ।
    रमणीयान् बहुविधान् पादपान् कुसुमोत्कटान् ॥२-५५-३१॥


###Slōka 32###


    सीतावचनसम्रब्द अनयामास लक्स्मणः ।
    विचित्रवालुकजलाम् हससारसनादिताम् ॥२-५५-३२॥


###Slōka 33###


    रेमे जनकराजस्य तदा प्रेक्ष्य सुता नदीम् ।
    क्रोशमात्रम् ततो गत्वा भ्रातरौ रामलक्ष्मनौ ॥२-५५-३३॥


###Slōka 34###


    बहून्मेध्यान् मृगान् हत्वा चेरतुर्यमुनावने ।
    विहृत्य ते बर्हिणपूगनादिते ।शुभे वने वानरवारणायुते ।समम् नदीवप्रमुपेत्य सम्मतम् ।निवासमाजग्मु रदीनदर्शनाः ॥२-५५-३४॥


