अयोध्याकाण्डम्
===============================


## Chapter 77  / सर्गः ७७##


###Slōka 1 / श्लोक १###


    ततः दश अहे अतिगते कृत शौचो नृप आत्मजः ।
    द्वादशे अहनि सम्प्राप्ते श्राद्ध कर्माणि अकारयत् ॥२-७७-१॥


###Slōka 2 / श्लोक २###


    ब्राह्मणेभ्यो ददौ रत्नम् धनम् अन्नम् च पुष्कलम् ।
    वासाम्सि च महार्हाणि रत्नानि विविधानि च ॥२-७७-२॥


###Slōka 3 / श्लोक ३###


    बास्तिकम् बहु शुक्लम् च गाः च अपि शतशः तथा ।
    दासी दासम् च यानम् च वेश्मानि सुमहान्ति च ॥२-७७-३॥


###Slōka 4 / श्लोक ४###


    ब्राह्मणेभ्यो ददौ पुत्रः राज्ञः तस्य और्ध्वदैहिकम् ।
    ततः प्रभात समये दिवसे अथ त्रयोदशे ॥२-७७-४॥


###Slōka 5 / श्लोक ५###


    विललाप महा बाहुर् भरतः शोक मूर्चितः ।
    शब्द अपिहित कण्ठः च शोधन अर्थम् उपागतः ॥२-७७-५॥


###Slōka 6 / श्लोक ६###


    चिता मूले पितुर् वाक्यम् इदम् आह सुदुह्खितः ।
    तात यस्मिन् निषृष्टः अहम् त्वया भ्रातरि राघवे ॥२-७७-६॥


###Slōka 7 / श्लोक ७###


    तस्मिन् वनम् प्रव्रजिते शून्ये त्यक्तः अस्म्य् अहम् त्वया ।
    यथा गतिर् अनाथायाः पुत्रः प्रव्राजितः वनम् ॥२-७७-७॥


###Slōka 8 / श्लोक ८###


    ताम् अम्बाम् तात कौसल्याम् त्यक्त्वा त्वम् क्व गतः नृप ।
    दृष्ट्वा भस्म अरुणम् तच् च दग्ध अस्थि स्थान मण्डलम् ॥२-७७-८॥


###Slōka 9 / श्लोक ९###


    पितुः शरीर निर्वाणम् निष्टनन् विषसाद ह ।
    स तु दृष्ट्वा रुदन् दीनः पपात धरणी तले ॥२-७७-९॥


###Slōka 10 / श्लोक १०###


    उत्थाप्यमानः शक्रस्य यन्त्र ध्वजैव च्युतः ।
    अभिपेतुस् ततः सर्वे तस्य अमात्याः शुचि व्रतम् ॥२-७७-१०॥


###Slōka 11 / श्लोक ११###


    अन्त काले निपतितम् ययातिम् ऋषयो यथा ।
    शत्रुघ्नः च अपि भरतम् दृष्ट्वा शोक परिप्लुतम् ॥२-७७-११॥


###Slōka 12 / श्लोक १२###


    विसम्ज्ञो न्यपतत् भूमौ भूमि पालम् अनुस्मरन् ।
    उन्मत्तैव निश्चेता विललाप सुदुह्खितः ॥२-७७-१२॥


###Slōka 13 / श्लोक १३###


    स्मृत्वा पितुर् गुण अन्गानि तनि तानि तदा तदा ।
    मन्थरा प्रभवः तीव्रः कैकेयी ग्राह सम्कुलः ॥२-७७-१३॥


###Slōka 14 / श्लोक १४###


    वर दानमयो अक्षोभ्यो अमज्जयत् शोक सागरः ।
    सुकुमारम् च बालम् च सततम् लालितम् त्वया ॥२-७७-१४॥


###Slōka 15 / श्लोक १५###


    क्व तात भरतम् हित्वा विलपन्तम् गतः भवान् ।
    ननु भोज्येषु पानेषु वस्त्रेष्व् आभरणेषु च ॥२-७७-१५॥


###Slōka 16 / श्लोक १६###


    प्रवारयसि नः सर्वाम्स् तन् नः को अद्य करिष्यति ।
    अवदारण काले तु पृथिवी न अवदीर्यते ॥२-७७-१६॥


###Slōka 17 / श्लोक १७###


    विहीना या त्वया राज्ञा धर्मज्ञेन महात्मना ।
    पितरि स्वर्गम् आपन्ने रामे च अरण्यम् आश्रिते ॥२-७७-१७॥


###Slōka 18 / श्लोक १८###


    किम् मे जीवित सामर्थ्यम् प्रवेक्ष्यामि हुत अशनम् ।
    हीनो भ्रात्रा च पित्रा च शून्याम् इक्ष्वाकु पालिताम् ॥२-७७-१८॥


###Slōka 19 / श्लोक १९###


    अयोध्याम् न प्रवेक्ष्यामि प्रवेक्ष्यामि तपो वनम् ।
    तयोः विलपितम् श्रुत्वा व्यसनम् च अन्ववेक्ष्य तत् ॥२-७७-१९॥


###Slōka 20 / श्लोक २०###


    भृशम् आर्ततरा भूयः सर्वएव अनुगामिनः ।
    ततः विषण्णौ श्रान्तौ च शत्रुघ्न भरताव् उभौ ॥२-७७-२०॥


###Slōka 21 / श्लोक २१###


    धरण्याम् सम्व्यचेष्टेताम् भग्न शृन्गाव् इव ऋषभौ ।
    ततः प्रकृतिमान् वैद्यः पितुर् एषाम् पुरोहितः ॥२-७७-२१॥


###Slōka 22 / श्लोक २२###


    वसिष्ठो भरतम् वाक्यम् उत्थाप्य तम् उवाच ह ।
    त्रयोदशोऽयम् दिवसः पितुर्वृत्तस्य ते विभो ॥२-७७-२२॥


###Slōka 23 / श्लोक २३###


    सावशेषास्थिनिचये किमिह त्वम् विलम्बसे ।
    त्रीणि द्वन्द्वानि भूतेषु प्रवृत्तानि अविशेषतः ॥२-७७-२३॥


###Slōka 24 / श्लोक २४###


    तेषु च अपरिहार्येषु न एवम् भवितुम् अर्हति ।
    सुमन्त्रः च अपि शत्रुघ्नम् उत्थाप्य अभिप्रसाद्य च ॥२-७७-२४॥


###Slōka 25 / श्लोक २५###


    श्रावयाम् आस तत्त्वज्ञः सर्व भूत भव अभवौ ।
    उत्थितौ तौ नर व्याघ्रौ प्रकाशेते यशस्विनौ ॥२-७७-२५॥


###Slōka 26 / श्लोक २६###


    वर्ष आतप परिक्लिन्नौ पृथग् इन्द्र ध्वजाव् इव ।
    अश्रूणि परिमृद्नन्तौ रक्त अक्षौ दीन भाषिणौ ॥२-७७-२६॥


###Slōka 27 / श्लोक २७###


    अमात्याः त्वरयन्ति स्म तनयौ च अपराः क्रियाः ।
    


