अयोध्याकाण्डम्
===============================


## Chapter 35  / सर्गः ३५##


###Slōka 1###


    ततो निर्धूय सहसा शिरो निःश्वस्व चासकृत् ।
    पाणौ पाणिम् विनिष्पिष्य दन्तान् कटकटाय्य च ॥२-३५-१॥


###Slōka 2###


    लोचने कोपसम्रक्ते वर्णम् पूर्वोचितम् जहत् ।
    कोपाभिभूतः सहसा सम्तापमशुभम् गतः ॥२-३५-२॥


###Slōka 3###


    मनः समीक्षमाणश्च सूतो दशरथस्य सः ।
    कम्पयन्निव कैकेय्या हृदयम् वाक्छरैश्शितैः ॥२-३५-३॥


###Slōka 4###


    वाक्यवज्रैरनुपमैर्निर्भिन्दन्निव चाशुगैः ।
    कैकेय्या सर्वमर्माणि सुमन्त्रः प्रत्यभाषत ॥२-३५-४॥


###Slōka 5###


    यश्यास्तव पतिस्त्यक्तोराजा दशरथः स्वयम् ।
    भर्ता सर्वस्य जगतः स्थावरस्य चरश्य च ॥२-३५-५॥


###Slōka 6###


    न ह्यकार्यतमम् किम्चित् तव देवीह विद्यते ।
    पतिघ्नीम् त्वामहम् मन्ये कुलघ्नीमपि चान्ततः ॥२-३५-६॥


###Slōka 7###


    यन्म हेम्द्रमिवाजय्यम् दुष्प्रकम्प्यमिवाचलम् ।
    महोदधिमिवाक्षोभ्यम् सन्तापयसि कर्मभिः ॥२-३५-७॥


###Slōka 8###


    मावमम्स्था दशरथम् भर्तारम् वरदम् पतिम् ।
    भर्तुरिच्छा हि नारीणाम्पुत्रकोट्या विशिष्यते ॥२-३५-८॥


###Slōka 9###


    यथावयो हि राज्यानि प्राप्नुवन्ति नृपक्षये ।
    इक्ष्वाकुकुलनाथेऽस्मिम्स्तल्लोपयितुमिच्छसि ॥२-३५-९॥


###Slōka 10###


    राजा भवतु ते पुत्रो भरतश्शास्तु मेदिनीम् ।
    वयम् तत्र गमिष्यामो रामो यत्र गमिष्यति ॥२-३५-१०॥


###Slōka 11###


    न हि ते विषये कश्चिद्ब्राह्मणो वस्तुमर्हति ।
    तादृशम् त्वममर्यादमद्य कर्म चिकीर्षसि ॥२-३५-११॥


###Slōka 12###


    नूनम् सर्वे गमिष्यामो मार्गम् रामनिषेवितम् ।
    त्यक्ताया बान्धवैः सर्वैर्ब्राह्मणैः साधुभिः सदा ॥२-३५-१२॥


###Slōka 13###


    का प्रीती राज्यलाभेन तव देवि भविष्यति ।
    तादृशम् त्वममर्यादम् कर्म कर्तुम् चिकीर्षसि ॥२-३५-१३॥


###Slōka 14###


    आश्चर्यमिव पश्यामि यस्यास्ते वृत्तमीदृशम् ।
    आचरन्त्या न विदृता सद्यो भवति मेदिनी ॥२-३५-१४॥


###Slōka 15###


    महाब्रह्मर्षिसृष्टा वा ज्वलन्तो भीमदर्शना ।
    धिग्वाग्दण्डणा न हिम्सन्ति रामप्रव्राजने स्थिताम् ॥२-३५-१५॥


###Slōka 16###


    आम्रम् चित्वा कुठारेन निम्बम् परिचरेत्तु यः ।
    यश्चेनम् पयसा सिञ्चेन्नैवास्य मधुरो भवेत् ॥२-३५-१६॥


###Slōka 17###


    अभिजात्यम् हि ते मन्ये यथा मातुस्तथैव च ।
    न हि निम्बात्स्रवेत्क्षौद्रम् लोके निगदितम् वचः ॥२-३५-१७॥


###Slōka 18###


    तव मातुरसद्ग्राहम् विद्मः पूर्वम् यथाश्रुतम् ।
    पितुस्ते वरदः कश्चिद्ददौ वरमनुत्तमम् ॥२-३५-१८॥


###Slōka 19###


    सर्वभूतरुतम् तस्मात्सम्जज्ञे वसुधाधिपः ।
    तेन तिर्यग्गतानाम् च भूतानाम् विदितम् वचः ॥२-३५-१९॥


###Slōka 20###


    ततो जृम्भस्य शयने विरुताद्भूरिवर्चसा ।
    पितुस्ते विदितो भावः स तत्र बहुधाऽहसत् ॥२-३५-२०॥


###Slōka 21###


    तत्र ते जननी क्रुद्धा मृत्युपाशमभीप्सती ।
    हासम् ते नृपते सौम्य जिज्ञासामीति भाब्रवीत् ॥२-३५-२१॥


###Slōka 22###


    नृपश्चोवाच ताम् देवीम् देवि शम्सामि ते यदि ।
    ततो मे मरणम् सद्यो भविष्यति न सम्शयः ॥२-३५-२२॥


###Slōka 23###


    माता ते पितरम् देवि ततह् केकयमब्रवीत् ।
    शम्स मे जीव वा मा वा न मामपहसिष्यसि ॥२-३५-२३॥


###Slōka 24###


    प्रियया च तथोक्तः सन् केकयः पृथीवीपतिः ।
    तस्मै तम् वरदायार्थम् कथयामास तत्त्वतः ॥२-३५-२४॥


###Slōka 25###


    ततः स वरदह् साधु राजानम् प्रत्यभाषत ।
    म्रियताम् ध्वम्सताम् वेयम् मा कृथास्त्वम् महीपते ॥२-३५-२५॥


###Slōka 26###


    स तच्छ्रुत्वा वचस्तस्य प्रसन्नमनसो नृपः ।
    मातरम् ते निरस्याशु विजहार कुबेरवत् ॥२-३५-२६॥


###Slōka 27###


    तथा त्वमपि राजानम् दुर्जनाचरिते पथि ।
    असद्ग्राहमिमम् मोहात्कुरुषे पापदर्शिनि ॥२-३५-२७॥


###Slōka 28###


    सत्यश्चाद्य प्रवादोऽयम् लौकिकः प्रतिभाति मा ।
    पित्R^ऊन् समनुजायन्ते नरा मातरमङ्गनाः ॥२-३५-२८॥


###Slōka 29###


    नैवम् भव Gऋहाणेदम् यदाह वसुधाधिपः ।
    भर्तुरिच्चामुपास्वेह जनस्यास्य गतिर्भव ॥२-३५-२९॥


###Slōka 30###


    मा त्वम् प्रोत्साहिता पापैर्देवराजसमप्रभम् ।
    भर्तारम् लोकभर्तारमसद्धर्ममुपादधाः ॥२-३५-३०॥


###Slōka 31###


    न हि मिथ्या प्रतिज्ञातम् करिष्यति तवानघः ।
    श्रीमान्दशरथो राजा देवि राजीवलोचनः ॥२-३५-३१॥


###Slōka 32###


    ज्येष्ठो वदान्यः कर्मण्यः स्वधर्मपरिरक्षिता ।
    रक्षिता जीवलोकस्य बली रामोऽभिषिच्यताम् ॥२-३५-३२॥


###Slōka 33###


    परिवादो हि ते देवि महान्लोके चरिष्यति ।
    यदि रामो वनम् याति विहाय पितरम् नृपम् ॥२-३५-३३॥


###Slōka 34###


    स राज्यम् राघवः पातु भवत्वम् विगतज्वरा ।
    न हि ते राघवादन्यः क्षमः पुरवरे वसेत् ॥२-३५-३४॥


###Slōka 35###


    रामे हि यौवराज्यस्थे राजा दशरथो वनम् ।
    प्रवेक्ष्यति महेष्वासः पूर्ववृत्तमनुस्मरन् ॥२-३५-३५॥


###Slōka 36###


    इति सान्वैश्च तीक्ष्णै कैकेयीम् राजसम्सदि ।
    सुवन्त्रः क्षोभयामास भूय एव कृताञ्जलिः ॥२-३५-३६॥


###Slōka 37###


    नैवसाक्षुभ्यते देवी न च स्म परिदूयते ।
    न चास्या मुखवर्णस्य विक्रिया लक्ष्यते तदा ॥२-३५-३७॥


