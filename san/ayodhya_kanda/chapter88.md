अयोध्याकाण्डम्
===============================


## Chapter 88  / सर्गः ८८##


###Slōka 1###


    तत् श्रुत्वा निपुणम् सर्वम् भरतः सह मन्त्रिभिः ।
    इन्गुदी मूलम् आगम्य राम शय्याम् अवेक्ष्य ताम् ॥२-८८-१॥


###Slōka 2###


    अब्रवीद् जननीः सर्वा इह तेन महात्मना ।
    शर्वरी शयिता भूमाउ इदम् अस्य विमर्दितम् ॥२-८८-२॥


###Slōka 3###


    महा भाग कुलीनेन महा भागेन धीमता ।
    जातो दशरथेन ऊर्व्याम् न रामः स्वप्तुम् अर्हति ॥२-८८-३॥


###Slōka 4###


    अजिन उत्तर सम्स्तीर्णे वर आस्तरण सम्चये ।
    शयित्वा पुरुष व्याघ्रः कथम् शेते मही तले ॥२-८८-४॥


###Slōka 5###


    प्रासाद अग्र विमानेषु वलभीषु च सर्वदा ।
    हैम राजत भौमेषु वर आस्त्ररण शालिषु ॥२-८८-५॥


###Slōka 6###


    पुष्प सम्चय चित्रेषु चन्दन अगरु गन्धिषु ।
    पाण्डुर अभ्र प्रकाशेषु शुक सम्घ रुतेषु च ॥२-८८-६॥


###Slōka 7###


    प्रासादवरवर्येषु शीतवत्सु सुगन्धिषु ।
    उषित्वा मेरुकल्पेषु कृतकाम्चनभित्तिषु ॥२-८८-७॥


###Slōka 8###


    गीत वादित्र निर्घोषैर् वर आभरण निह्स्वनैः ।
    मृदन्ग वर शब्दैः च सततम् प्रतिबोधितः ॥२-८८-८॥


###Slōka 9###


    बन्दिभिर् वन्दितः काले बहुभिः सूत मागधैः ।
    गाथाभिर् अनुरूपाभिः स्तुतिभिः च परम्तपः ॥२-८८-९॥


###Slōka 10###


    अश्रद्धेयम् इदम् लोके न सत्यम् प्रतिभाति मा ।
    मुह्यते खलु मे भावः स्वप्नो अयम् इति मे मतिः ॥२-८८-१०॥


###Slōka 11###


    न नूनम् दैवतम् किम्चित् कालेन बलवत्तरम् ।
    यत्र दाशरथी रामो भूमाउ एवम् शयीत सः ॥२-८८-११॥


###Slōka 12###


    विदेह राजस्य सुता सीता च प्रिय दर्शना ।
    दयिता शयिता भूमौ स्नुषा दशरथस्य च ॥२-८८-१२॥


###Slōka 13###


    इयम् शय्या मम भ्रातुर् इदम् हि परिवर्तितम् ।
    स्थण्डिले कठिने सर्वम् गात्रैर् विमृदितम् तृणम् ॥२-८८-१३॥


###Slōka 14###


    मन्ये साभरणा सुप्ता सीता अस्मिन् शयने तदा ।
    तत्र तत्र हि दृश्यन्ते सक्ताः कनक बिन्दवः ॥२-८८-१४॥


###Slōka 15###


    उत्तरीयम् इह आसक्तम् सुव्यक्तम् सीतया तदा ।
    तथा ह्य् एते प्रकाशन्ते सक्ताः कौशेय तन्तवः ॥२-८८-१५॥


###Slōka 16###


    मन्ये भर्तुः सुखा शय्या येन बाला तपस्विनी ।
    सुकुमारी सती दुह्खम् न विजानाति मैथिली ॥२-८८-१६॥


###Slōka 17###


    हा हन्तास्मि नृशम्सोऽहम् यत्सभार्यः कृतेमम ।
    ईदृशीं राघवः शय्यामधिशेते ह्यानाथवत् ॥२-८८-१७॥


###Slōka 18###


    सार्वभौम कुले जातः सर्व लोक सुख आवहः ।
    सर्व लोक प्रियः त्यक्त्वा राज्यम् प्रियम् अनुत्तमम् ॥२-८८-१८॥


###Slōka 19###


    कथम् इन्दीवर श्यामो रक्त अक्षः प्रिय दर्शनः ।
    सुख भागी च दुह्ख अर्हः शयितो भुवि राघवः ॥२-८८-१९॥


###Slōka 20###


    धन्यः खलु महाभागो लक्ष्मणः शुभलक्षमणः ।
    भ्रातरम् विषमे काले यो राममनुवर्तते ॥२-८८-२०॥


###Slōka 21###


    सिद्ध अर्था खलु वैदेही पतिम् या अनुगता वनम् ।
    वयम् सम्शयिताः सर्वे हीनाः तेन महात्मना ॥२-८८-२१॥


###Slōka 22###


    अकर्ण धारा पृथिवी शून्या इव प्रतिभाति मा ।
    गते दशरथे स्वर्गे रामे च अरण्यम् आश्रिते ॥२-८८-२२॥


###Slōka 23###


    न च प्रार्थयते कश्चिन् मनसा अपि वसुम्धराम् ।
    वने अपि वसतः तस्य बाहु वीर्य अभिरक्षिताम् ॥२-८८-२३॥


###Slōka 24###


    शून्य सम्वरणा रक्षाम् अयन्त्रित हय द्विपाम् ।
    अपावृत पुर द्वाराम् राज धानीम् अरक्षिताम् ॥२-८८-२४॥


###Slōka 25###


    अप्रहृष्ट बलाम् न्यूनाम् विषमस्थाम् अनावृताम् ।
    शत्रवो न अभिमन्यन्ते भक्ष्यान् विष कृतान् इव ॥२-८८-२५॥


###Slōka 26###


    अद्य प्रभृति भूमौ तु शयिष्ये अहम् तृणेषु वा ।
    फल मूल अशनो नित्यम् जटा चीराणि धारयन् ॥२-८८-२६॥


###Slōka 27###


    तस्य अर्थम् उत्तरम् कालम् निवत्स्यामि सुखम् वने ।
    तम् प्रतिश्रवम् आमुच्य न अस्य मिथ्या भविष्यति ॥२-८८-२७॥


###Slōka 28###


    वसन्तम् भ्रातुर् अर्थाय शत्रुघ्नो मा अनुवत्स्यति ।
    लक्ष्मणेन सह तु आर्यो अयोध्याम् पालयिष्यति ॥२-८८-२८॥


###Slōka 29###


    अभिषेक्ष्यन्ति काकुत्स्थम् अयोध्यायाम् द्विजातयः ।
    अपि मे देवताः कुर्युर् इमम् सत्यम् मनो रथम् ।प्रसाद्यमानः शिरसा मया स्वयम् ।बहु प्रकारम् यदि न प्रपत्स्यते ॥२-८८-२९॥


###Slōka 30###


    ततोन्रुवत्सयामि चिराय राघवम् ।
    वनेचरम् नह्रुति माम्रुपेक्षित्रुम् ॥२-८८-३०॥


