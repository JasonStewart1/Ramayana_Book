अयोध्याकाण्डम्
===============================


## Chapter 6  / सर्गः ६##


###Slōka 1 / श्लोक १###


    गते पुरोहिते रामः स्नातो नियतमानसः ।
    सह पत्न्या विशालाक्ष्या नारायणमुपागमत् ॥२-६-१॥


###Slōka 2 / श्लोक २###


    प्रगृह्य शिरसा पात्रं हविषो विधिवत्तदा ।
    महते दैवतायाज्यं जुहाव ज्वलितानले ॥२-६-२॥


###Slōka 3 / श्लोक ३###


    शेषं च हविषस्तस्य प्राश्याशास्यात्मनः प्रियम् ।
    ध्यायन्नारायणं देवं स्वास्तीर्णे कुशसंस्तरे ॥२-६-३॥


###Slōka 4 / श्लोक ४###


    वाग्यतः सह वैदेह्या भूत्वा नियतमानसः ।
    श्रीमत्यायतने विष्णोः शिश्ये नरवरात्मजः ॥२-६-४॥


###Slōka 5 / श्लोक ५###


    एकयामावशिष्टायां रात्र्यां प्रतिविबुध्य सः ।
    अलञ्कारविधिं कृत्स्नं कारयामास वेश्मनः ॥२-६-५॥


###Slōka 6 / श्लोक ६###


    तत्र शृण्वन् सुखा वाचः सूतमागधवन्दिनाम् ।
    पूर्वां सन्ध्यामुपासीनो जजाप यतमानसः ॥२-६-६॥


###Slōka 7 / श्लोक ७###


    तुष्टाव प्रणतश्चैव शिरसा मधुसूदनम् ।
    विमलक्षौमसंवीतो वाचयामास च द्विजान् ॥२-६-७॥


###Slōka 8 / श्लोक ८###


    तेषां पुण्याहघोषोऽध गम्भीरमधुरस्तदा ।
    अयोध्यां पूरयामास तूर्यघोषानुनादितः ॥२-६-८॥


###Slōka 9 / श्लोक ९###


    कृतोपवासं तु तदा वैदेह्या सह राघवम् ।
    अयोध्यानिलयः श्रुत्वा सर्वः प्रमुदितो जनः ॥२-६-९॥


###Slōka 10 / श्लोक १०###


    ततः पौरजनः सर्वः श्रुत्वा रामाभिषेचनम् ।
    प्रभातां रजनीं दृष्ट्वा चक्रे शोभयितुं पुरीम् ॥२-६-१०॥


###Slōka 11 / श्लोक ११###


    सिताभ्रशिखराभेषु देवतायतनेषु च ।
    चतुष्पधेषु रध्यासु चैत्येष्वट्टाल केषु च ॥२-६-११॥


###Slōka 12 / श्लोक १२###


    नानापण्यसमृद्धेषु वणिजामापणेषु च ।
    कुटुम्बिनां समृद्धेषु श्रीमत्सु भवनेषु च ॥२-६-१२॥


###Slōka 13 / श्लोक १३###


    सभासु चैव सर्वासु वृक्षेष्वालक्षितेएशु च ।
    ध्वजाः समुच्छ्रिताश्चित्राः पताकाश्चाभवंस्तदा ॥२-६-१३॥


###Slōka 14 / श्लोक १४###


    नटनर्तकसंघानां गायकानां च गायताम् ।
    मनःकर्णसुखा वाचः  शुश्रुवुश्च ततस्ततः ॥२-६-१४॥


###Slōka 15 / श्लोक १५###


    रामाभिषेकयुक्ताश्च कथाश्चक्रुर्मिथो जनाः ।
    रामाभिषेके संप्रप्ते चत्वरेषु गृहेषु च ॥२-६-१५॥


###Slōka 16 / श्लोक १६###


    बाला अपि क्रीडमाना गृ हद्वारेषु संघशः ।
    रामाभिषवसंयुक्ताश्चक्रुरेवं मिथः कथाः ॥२-६-१६॥


###Slōka 17 / श्लोक १७###


    कृतपुष्पोपहारश्च धूपगन्धाधिवासितः ।
    राजमार्गः कृतः श्रीमान् पौरै रामाभिषेचने ॥२-६-१७॥


###Slōka 18 / श्लोक १८###


    प्रकाशकरणार्धं च निशागमनशञ्कया ।
    दीपवृक्षां स्तथाचक्रु रनुर्थ्यसु सर्वशः ॥२-६-१८॥


###Slōka 19 / श्लोक १९###


    अलङ्कारं पुरस्त्यवं कृत्वा तत्पुरवासिनः ।
    आकाङ्क्षमाणा रामस्य यौवराज्याभिषेचनम् ॥२-६-१९॥


###Slōka 20 / श्लोक २०###


    समेत्य संघशः सर्वे चत्वरेषु सभासु च ।
    कथयन्तो मिथस्तत्र प्रशशंसुर्जनाधिपम् ॥२-६-२०॥


###Slōka 21 / श्लोक २१###


    अहोओ महात्मा राजायमिक्ष्वाकुकुलनन्दनः ।
    ज्ञात्वा यो वृद्ध मात्मानं रामं राज्येऽभिषेक्ष्यति ॥२-६-२१॥


###Slōka 22 / श्लोक २२###


    सर्वेऽप्यनुगृहीताः स्म यन्नो रामो महीपतिः ।
    चिराय भविता गोप्ता दृष्टलोकपरावरः ॥२-६-२२॥


###Slōka 23 / श्लोक २३###


    आनुद्धतमना विद्वान् धर्मात्मा भ्रातृवत्सलः ।
    यधा च भ्रातृषु स्निग्धस्तथास्मास्वपि राघवः ॥२-६-२३॥


###Slōka 24 / श्लोक २४###


    चिरं जीवतु धर्मात्मा राजा दशरथोऽनघः ।
    यत्प्रसादेनाभिषिक्तं रामं द्रक्ष्यामहे वयम् ॥२-६-२४॥


###Slōka 25 / श्लोक २५###


    एवंविधं कथयतां पौराणां शुश्रुवुस्तदा ।
    दिग्भ्योऽपि श्रुतवृत्तान्ताः प्राप्ताजानपदा नराः ॥२-६-२५॥


###Slōka 26 / श्लोक २६###


    ते तु दिग्भ्यः पुरीं प्राप्ता द्रष्टुं रामाभिषेचनम् ।
    रामस्य पूरयामासुः पुरीं जानपदा जनाः ॥२-६-२६॥


###Slōka 27 / श्लोक २७###


    जनौघै स्तैर्विसर्पद्भिः शुश्रुवे तत्र निस्वनः ।
    पर्वसूदीर्णवेगस्य सागरस्येव निस्वनः ॥२-६-२७॥


###Slōka 28 / श्लोक २८###


    ततस्तदिन्द्रक्षयसन्निभं पुरं ।
    दिदृक्षुभिर्जानपदै रुपागतैः ।समन्ततः सस्वनमाकुलं बभौ ।समुद्रयादोभि रिवार्णवोदकम् ॥२-६-२८॥


