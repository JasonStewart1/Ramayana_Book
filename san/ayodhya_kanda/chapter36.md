अयोध्याकाण्डम्
===============================


## Chapter 36  / सर्गः ३६##


###Slōka 1 / श्लोक १###


    ततः सुमन्त्रम् ऐक्ष्वाकः पीडितः अत्र प्रतिज्ञया ।
    सबाष्पम् अतिनिह्श्वस्य जगाद इदम् पुनः पुनः ॥२-३६-१॥


###Slōka 2 / श्लोक २###


    सूत रत्न सुसम्पूर्णा चतुर् विध बला चमूः ।
    रागवस्य अनुयात्रा अर्थम् क्षिप्रम् प्रतिविधीयताम् ॥२-३६-२॥


###Slōka 3 / श्लोक ३###


    रूप आजीवा च शालिन्यो वणिजः च महा धनाः ।
    शोभयन्तु कुमारस्य वाहिनीम् सुप्रसारिताः ॥२-३६-३॥


###Slōka 4 / श्लोक ४###


    ये च एनम् उपजीवन्ति रमते यैः च वीर्यतः ।
    तेषाम् बहु विधम् दत्त्वा तान् अपि अत्र नियोजय ॥२-३६-४॥


###Slōka 5 / श्लोक ५###


    आयुधानि च मुख्यानि नागराः शकटानि च ।
    अनुगच्छन्तु काकुत्थ्सम् व्याधाश्चारण्यगोचराः ॥२-३६-५॥


###Slōka 6 / श्लोक ६###


    निघ्नन् मृगान् कुन्जरामः च पिबमः च आरण्यकम् मधु ।
    नदीः च विविधाः पश्यन् न राज्यम् सम्स्मरिष्यति ॥२-३६-६॥


###Slōka 7 / श्लोक ७###


    धान्य कोशः च यः कश्चित् धन कोशः च मामकः ।
    तौ रामम् अनुगच्चेताम् वसन्तम् निर्जने वने ॥२-३६-७॥


###Slōka 8 / श्लोक ८###


    यजन् पुण्येषु देशेषु विसृजमः च आप्त दक्षिणाः ।
    ऋषिभिः च समागम्य प्रवत्स्यति सुखम् वने ॥२-३६-८॥


###Slōka 9 / श्लोक ९###


    भरतः च महा बाहुर् अयोध्याम् पालयिष्यति ।
    सर्व कामैः पुनः श्रीमान् रामः सम्साध्यताम् इति ॥२-३६-९॥


###Slōka 10 / श्लोक १०###


    एवम् ब्रुवति काकुत्स्थे कैकेय्या भयम् आगतम् ।
    मुखम् च अपि अगमात् शेषम् स्वरः च अपि न्यरुध्यत ॥२-३६-१०॥


###Slōka 11 / श्लोक ११###


    सा विषण्णा च सम्त्रस्ता कैकेयी वाक्यम् अब्रवीत् ।
    राजानमेवाभिमुखी कैकेयी वाक्यमब्रवीत् ॥२-३६-११॥


###Slōka 12 / श्लोक १२###


    राज्यम् गत जनम् साधो पीत मण्डाम् सुराम् इव ।
    निरास्वाद्यतमम् शून्यम् भरतः न अभिपत्स्यते ॥२-३६-१२॥


###Slōka 13 / श्लोक १३###


    कैकेय्याम् मुक्त लज्जायाम् वदन्त्याम् अतिदारुणम् ।
    राजा दशरथो वाक्यम् उवाच आयत लोचनाम् ॥२-३६-१३॥


###Slōka 14 / श्लोक १४###


    वहन्तम् किम् तुदसि माम् नियुज्य धुरि मा आहिते ।
    अनार्ये कृत्यमार्ब्धम् किम् न पूर्वमुपारुधः ॥२-३६-१४॥


###Slōka 15 / श्लोक १५###


    तस्यैतत्क्रोधसम्युक्तमुक्तम् श्रुत्वा वराङ्गना ।
    कैकेयी द्वि गुणम् क्रुद्धा राजानम् इदम् अब्रवीत् ॥२-३६-१५॥


###Slōka 16 / श्लोक १६###


    तव एव वम्शे सगरः ज्येष्ठम् पुत्रम् उपारुधत् ।
    असमन्जैति ख्यातम् तथा अयम् गन्तुम् अर्हति ॥२-३६-१६॥


###Slōka 17 / श्लोक १७###


    एवम् उक्तः धिग् इति एव राजा दशरथो अब्रवीत् ।
    व्रीडितः च जनः सर्वः सा च तन् न अवबुध्यत ॥२-३६-१७॥


###Slōka 18 / श्लोक १८###


    तत्र वृद्धो महा मात्रः सिद्ध अर्थो नाम नामतः ।
    शुचिर् बहु मतः राज्ञः कैकेयीम् इदम् अब्रवीत् ॥२-३६-१८॥


###Slōka 19 / श्लोक १९###


    असमन्जो गृहीत्वा तु क्रीडितः पथि दारकान् ।
    सरय्वाः प्रक्षिपन्न् अप्सु रमते तेन दुर्मतिः ॥२-३६-१९॥


###Slōka 20 / श्लोक २०###


    तम् दृष्ट्वा नागरः सर्वे क्रुद्धा राजानम् अब्रुवन् ।
    असमन्जम् वृषीण्व एकम् अस्मान् वा राष्ट्र वर्धन ॥२-३६-२०॥


###Slōka 21 / श्लोक २१###


    तान् उवाच ततः राजा किम् निमित्तम् इदम् भयम् ।
    ताः च अपि राज्ञा सम्पृष्टा वाक्यम् प्रकृतयो अब्रुवन् ॥२-३६-२१॥


###Slōka 22 / श्लोक २२###


    क्रीडितः तु एष नः पुत्रान् बालान् उद्भ्रान्त चेतनः ।
    सरय्वाम् प्रक्षिपन् मौर्ख्यात् अतुलाम् प्रीतिम् अश्नुते ॥२-३६-२२॥


###Slōka 23 / श्लोक २३###


    स तासाम् वचनम् श्रुत्वा प्रकृतीनाम् नर अधिप ।
    तम् तत्याज अहितम् पुत्रम् तासाम् प्रिय चिकीर्षया ॥२-३६-२३॥


###Slōka 24 / श्लोक २४###


    तम् यानम् श्रीघ्रमारोप्य सभार्यम् सपरिच्छदम् ।
    यावज्जीवम् विवास्योऽयमिति स्वानन्वशात् पिता ॥२-३६-२४॥


###Slōka 25 / श्लोक २५###


    स फालपिटकम् गृह्य गिरिदुर्गान्यलोडयत् ।
    दिशः सर्वास्त्वनुचरन् स यथा पापकर्मकृत् ॥२-३६-२५॥


###Slōka 26 / श्लोक २६###


    इति एवम् अत्यजद् राजा सगरः वै सुधार्मिकः ।
    रामः किम् अकरोत् पापम् येन एवम् उपरुध्यते ॥२-३६-२६॥


###Slōka 27 / श्लोक २७###


    न हि कम्चन पश्यामो राघवस्यागुणम् वयम् ।
    दुर्लभो यस्य निरयः श्शाङ्कस्येव कल्मषम् ॥२-३६-२७॥


###Slōka 28 / श्लोक २८###


    अथवा देवि दोषम् त्वं कंचित्पश्यसि राघवे ।
    तमद्य ब्रूहि तत्वैन तदा रोमो विवास्यताम् ॥२-३६-२८॥


###Slōka 29 / श्लोक २९###


    अदुष्टस्य हि सम्त्यागः सत्पथे निरतस्य च ।
    निर्दहे दपि शक्रस्य द्युतिम् धर्मनिरोधनात् ॥२-३६-२९॥


###Slōka 30 / श्लोक ३०###


    तदलम् देवि रामस्य श्रिया विहतया त्वया ।
    लोकतोऽप् हि ते रक्ष्यः परिवादः शुभानने ॥२-३६-३०॥


###Slōka 31 / श्लोक ३१###


    श्रुत्वा तु सिद्ध अर्थ वचो राजा श्रान्ततर स्वनः ।
    शोक उपहतया वाचा कैकेयीम् इदम् अब्रवीत् ॥२-३६-३१॥


###Slōka 32 / श्लोक ३२###


    एतद्वचो नेच्छ्सि पापवृत्ते ।
    हितम् न जानासि ममात्मनो वा ।आस्थाय मार्गम् कृपणम् कुचेष्टा ।चेष्टा हि ते साधुपदादपेता ॥२-३६-३२॥


###Slōka 33 / श्लोक ३३###


    अनुव्रजिष्याम्य् अहम् अद्य रामम् ।
    राज्यम् परित्यज्य सुखम् धनम् च ।सह एव राज्ञा भरतेन च त्वम् ।यथा सुखम् भुन्क्ष्व चिराय राज्यम् ॥२-३६-३३॥


