अयोध्याकाण्डम्
===============================


## Chapter 2  / सर्गः २##


###Slōka 1 / श्लोक १###


    ततः परिषदं सर्वामामन्त्र्य वसुधाधिपः ।
    हितमुद्धर्षणं चैवमुवाच प्रथितं वचः ॥२-२-१॥


###Slōka 2 / श्लोक २###


    दुन्धुभिस्वनकल्पेन गम्भीरेणानुनादिना ।
    स्वरेण महता राजा जीमूत इव नादयन् ॥२-२-२॥


###Slōka 3 / श्लोक ३###


    राजलक्षणयुक्तेन कान्तेनानुपमेन च ।
    उवाच रसयुक्तेन स्वरेण नृपतिर्नृपान् ॥२-२-३॥


###Slōka 4 / श्लोक ४###


    विदितं भवतामेतद्यथा मे राज्यमुत्तमम् ।
    पूर्वकैर्मम राजेन्द्रैस्सुतवत् परिपालितम् ॥२-२-४॥


###Slōka 5 / श्लोक ५###


    सोऽहमिक्ष्ह्वाकुभिः सर्वैर्नरेन्द्रैः परिपालितम् ।
    श्रेयसा योक्तुकामोऽस्मि सुखार्हमखिलं जगत् ॥२-२-५॥


###Slōka 6 / श्लोक ६###


    मयाप्याचरितं पूर्वैः पन्थानमनुगच्छता ।
    प्रजा नित्यमनिद्रेण यथाशक्त्यभिरक्षिताः ॥२-२-६॥


###Slōka 7 / श्लोक ७###


    इदं शरीरं कृत्स्नस्य लोकस्य चरता हितम् ।
    पाण्दुरस्यातपत्रस्य च्छायायां जरितं मया ॥२-२-७॥


###Slōka 8 / श्लोक ८###


    प्राप्य वर्षसहस्राणि बहू न्यायूंषि जीवतः ।
    जीर्णस्यास्य शरीरस्य विश्रान्ति मभिरोचये ॥२-२-८॥


###Slōka 9 / श्लोक ९###


    राजप्रभावजुष्टाम् हि दुर्वहामजितेन्द्रियैः ।
    परिश्रान्तोऽस्मि लोकस्य गुर्वीं धर्मधुरं वहन् ॥२-२-९॥


###Slōka 10 / श्लोक १०###


    सोऽहं विश्रममिच्छामि पुत्रं कृत्वा प्रजाहिते ।
    सन्निकृष्टानिमान् सर्वाननुमान्य द्विजर्षभान् ॥२-२-१०॥


###Slōka 11 / श्लोक ११###


    अनुजातो हि मां सर्वैर्गुणैर्ज्येष्ठो ममात्मजः ।
    पुरन्दरसमो वीर्ये रामः परपुरंजयः ॥२-२-११॥


###Slōka 12 / श्लोक १२###


    तं चन्द्रमिव पुष्येण युक्तं धर्मभृतां वरम् ।
    यौवराज्ये नियोक्तास्मि प्रीतः पुरुषपुङ्गवम् ॥२-२-१२॥


###Slōka 13 / श्लोक १३###


    अनुरूपः स वै नाथो लक्ष्मीवान् लक्ष्मणाग्रजः ।
    त्रैलोक्यमपि नाथेन येन स्यान्नाथवत्तरम् ॥२-२-१३॥


###Slōka 14 / श्लोक १४###


    अनेन श्रेयसा सद्यः सम्योज्यैवमिमां महीम् ।
    गतक्लेशो भविष्यामि सुते तस्मिन्निवेश्य वै ॥२-२-१४॥


###Slōka 15 / श्लोक १५###


    यदीदम् मेऽनुरूपार्धं मया साधु सुमन्त्रितम् ।
    भवन्तो मेऽनुमन्यन्तां कथं वा करवाण्यहम् ॥२-२-१५॥


###Slōka 16 / श्लोक १६###


    यद्यप्येषा मम प्रीतिर्हितमन्यद्विचिन्त्यताम् ।
    अन्या मद्यस्थचिन्ता हि विमर्दाभ्यधिकोदया ॥२-२-१६॥


###Slōka 17 / श्लोक १७###


    इति बृवन्तं मुदिताः प्रत्यनन्दन् नृपा नृपम् ।
    वृष्तिमन्तं महामेघं नर्दन्त इव बर्हिणः ॥२-२-१७॥


###Slōka 18 / श्लोक १८###


    स्निग्धोऽनुनादी सम्जजञे तत्र हर्षसमीरितः ।
    जनौघोद्घुष्टसन्नादो विमानं कम्पयन्निव ॥२-२-१८॥


###Slōka 19 / श्लोक १९###


    तस्य धर्मार्थविदुषो भावमाजञाय सर्वशः ।
    ब्राह्मणा जनमुख्याश्च पौरजानपदैः सह ॥२-२-१९॥


###Slōka 20 / श्लोक २०###


    समेत्य मन्त्रयित्वा तु समतागतबुद्धयः ।
    ऊचुश्च मनसा जञात्वा वृद्धं दशरथं नृपम् ॥२-२-२०॥


###Slōka 21 / श्लोक २१###


    अनेकवर्षसाहस्रो वृद्धस्त्त्वमसि पार्थिव ।
    स रामं युवराजानमभिषिञ्चस्व पार्थिवम् ॥२-२-२१॥


###Slōka 22 / श्लोक २२###


    इच्छामो हि महाबाहुं रघुवीरं महाबलम् ।
    गजेन महता यान्तं रामं छत्रावृताननम् ॥२-२-२२॥


###Slōka 23 / श्लोक २३###


    इति तद्वचनं श्रुत्वा राजा तेषां मनःप्रियम् ।
    अजानन्निव जिजञासुरिदं वचनमब्रवीत् ॥२-२-२३॥


###Slōka 24 / श्लोक २४###


    श्रुत्वैव वचनं यन्मे राघवं पतिमिच्छथ ।
    राजानः संशयोऽयं मे तदिदं ब्रूत तत्त्वतः ॥२-२-२४॥


###Slōka 25 / श्लोक २५###


    कथं नु मयि धर्मेण पृथिवीमनुशासति ।
    भवन्तो द्रष्टुमिच्छन्ति युवराजं ममात्मजम् ॥२-२-२५॥


###Slōka 26 / श्लोक २६###


    ते तमूचुर्महात्मानं पौरजानपदैः सह ।
    बहवो नृप कल्याणा गुणाः पुत्रस्य सन्ति ते ॥२-२-२६॥


###Slōka 27 / श्लोक २७###


    गुणान् गुणवतो देव देवकल्पस्य धीमतः ।
    प्रियानानन्ददान् कृत्स्नान् प्रवक्ष्यामोऽद्यतान् शृणु ॥२-२-२७॥


###Slōka 28 / श्लोक २८###


    दिव्यैर्गुणैः शक्रसमो रामः सत्यपराक्रमः ।
    इक्ष्वाकुभ्योऽपि सर्वेभ्यो ह्यतिरिक्तो विशांपते ॥२-२-२८॥


###Slōka 29 / श्लोक २९###


    रामः सत्पुरुषो लोके सत्यधर्मपरायणः ।
    साक्ष्हाद्रामाद्विनिर्वृत्तो धर्मश्चापि श्रिया सह ॥२-२-२९॥


###Slōka 30 / श्लोक ३०###


    प्रजासुखत्वे चन्द्रस्य वसुधायाः क्ष्हमागुणैः ।
    बुध्या बृहस्पतेस्तुल्यो वीर्ये साक्षाच्छचीपतेः ॥२-२-३०॥


###Slōka 31 / श्लोक ३१###


    धर्मजजञः सत्यसन्धश्च शीलवाननसूयकः ।
    क्षान्तः सान्त्वयिता श्लक्ष्ह्णः कृतजञो विजितेन्द्रियः ॥२-२-३१॥


###Slōka 32 / श्लोक ३२###


    मृदुश्च स्थिरचित्तश्च सदा भव्योऽनसूयकः ।
    प्रियवादी च भूतानाम् सत्यवादी च राघवः ॥२-२-३२॥


###Slōka 33 / श्लोक ३३###


    बहुश्रुतानां वृद्धानां ब्राह्मणानामुपासिता ।
    तेना स्येहातुला कीर्तिर्यशस्तेजश्च वर्धते ॥२-२-३३॥


###Slōka 34 / श्लोक ३४###


    देवासुरमनुष्याणां सर्वास्त्रेषु विशारदः ।
    सम्यग्विद्याव्रतस्नातो यथवत्साङ्गवेदवित् ॥२-२-३४॥


###Slōka 35 / श्लोक ३५###


    गान्धर्वे च भुवि श्रेष्ठो बभूव भरताग्रजः ।
    कल्याणाभिजनः साधुरदीनात्मा महामतिः ॥२-२-३५॥


###Slōka 36 / श्लोक ३६###


    द्विजैरभिविनीतश्च श्रेष्ठैर्धर्मार्थनैपुणैः ।
    यदा व्रजति संग्रामं ग्रामार्थे नगरस्य वा ॥२-२-३६॥


###Slōka 37 / श्लोक ३७###


    गत्वा सौमित्रिसहितो नाविजित्य निवर्तते ।
    संग्रामात्पुनरागम्य कुङ्जरेण रथेन वा ॥२-२-३७॥


###Slōka 38 / श्लोक ३८###


    पौरान् स्वजनवन्नित्यम् कुशलं परिपृच्छति ।
    पुत्रेष्वग्निषु दारेषु प्रेष्यशिष्यगणेषु च ॥२-२-३८॥


###Slōka 39 / श्लोक ३९###


    निखिलेनानुपूर्व्याच्च पिता पुत्रानिवौरसान् ।
    शुश्रूषन्ते च वः शिष्याः कचित्कर्मसु दंशिताः ॥२-२-३९॥


###Slōka 40 / श्लोक ४०###


    इति नः पुरुषव्याघ्रः सदा रामोऽभिभाषते ।
    व्यसनेषु मनुष्याणां भृशं भवति दुःखितः ॥२-२-४०॥


###Slōka 41 / श्लोक ४१###


    उत्सवेषु च सर्वेषु पितेव परितुष्यति ।
    सत्यवादी महेष्वासो वृद्धसेवी जितेन्द्रियः ॥२-२-४१॥


###Slōka 42 / श्लोक ४२###


    स्मितपूर्वाभिभाषी च धर्मं सर्वात्मना श्रितः ।
    सम्यग्योक्ता श्रेयसां च न विगृह्य कथारुचिः ॥२-२-४२॥


###Slōka 43 / श्लोक ४३###


    उत्तरोत्तरयुक्तौ च वक्ता वाचस्पतिर्यथा ।
    सुभ्रूरायतताम्राक्ष्हस्साक्ष्हाद्विष्णुरिव स्वयम् ॥२-२-४३॥


###Slōka 44 / श्लोक ४४###


    रामो लोकाभिरामोऽयं शौर्यवीर्यपराक्रमैः ।
    प्रजापालनतत्त्वजञो न रागोपहतेन्द्रियः ॥२-२-४४॥


###Slōka 45 / श्लोक ४५###


    शक्तस्त्रैलोक्यमप्येको भोक्तुं किं नु महीमिमाम् ।
    नाऽस्य क्रोधः प्रसादश्च निरर्थोऽस्ति कदाचन ॥२-२-४५॥


###Slōka 46 / श्लोक ४६###


    हन्त्येव नियमाद्वध्यानवध्ये च न कुप्यति ।
    युनक्त्यर्थैः प्रहृष्टश्च तमसौ यत्र तुष्यति ॥२-२-४६॥


###Slōka 47 / श्लोक ४७###


    शान्तैः सर्वप्रजाकान्तैः प्रीतिसंजननैर्नृणाम् ।
    गुणैर्विरुरुचे रामो दीप्तः सूर्य इवांशुभिः ॥२-२-४७॥


###Slōka 48 / श्लोक ४८###


    तमेवंगुणसम्पन्नं रामं सत्यपराक्रमम् ।
    लोकपालोपमं नाथमकामयत मेदिनी ॥२-२-४८॥


###Slōka 49 / श्लोक ४९###


    वत्सः श्रेयसि जातस्ते दिष्ट्यासौ तव राघव ।
    दिष्ट्या पुत्रगुणैर्युक्तो मारीच इव काश्यपः ॥२-२-४९॥


###Slōka 50 / श्लोक ५०###


    बलमारोग्यमायुश्च रामस्य विदितात्मनः ।
    देवासुरमनुष्येषु सगन्धर्वोरगेषु च ॥२-२-५०॥


###Slōka 51 / श्लोक ५१###


    आशंसते जनः सर्वो राष्ट्रे पुरवरे तथा ।
    आभ्यन्तरश्च बाह्यश्च पौरजानपदो जनः ॥२-२-५१॥


###Slōka 52 / श्लोक ५२###


    स्त्रियो वृद्धास्तरुण्यश्च सायं प्रातः समाहिताः ।
    सर्वान् देवान् नमस्यन्ति रामस्यार्थे यशस्विनः ॥२-२-५२॥


###Slōka 53 / श्लोक ५३###


    तेषामायाचितं देव त्वत्प्रसादा त्समृद्ध्यताम् ।
    राममिन्दीवरश्यामं सर्वशत्रुनिबर्हणम् ॥२-२-५३॥


###Slōka 54 / श्लोक ५४###


    पश्यामो यौवराज्यस्थं तव राजोत्तमाऽअत्मजम् ।
    तं देवदेवोपममात्मजं ते ।सर्वस्य लोकस्य हिते निविष्टम् ।हिताय नः क्ष्हिप्रमुदारजुष्टं ।मुदाभिषेक्तुम् वरद त्व मर्हसि ॥२-२-५४॥


