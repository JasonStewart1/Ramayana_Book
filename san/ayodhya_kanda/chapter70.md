अयोध्याकाण्डम्
===============================


## Chapter 70  / सर्गः ७०##


###Slōka 1 / श्लोक १###


    भरते ब्रुवति स्वप्नम् दूताः ते क्लान्त वाहनाः ।
    प्रविश्य असह्य परिखम् रम्यम् राज गृहम् पुरम् ॥२-७०-१॥


###Slōka 2 / श्लोक २###


    समागम्य तु राज्ञा च राज पुत्रेण च अर्चिताः ।
    राज्ञः पादौ गृहीत्वा तु तम् ऊचुर् भरतम् वचः ॥२-७०-२॥


###Slōka 3 / श्लोक ३###


    पुरोहितः त्वा कुशलम् प्राह सर्वे च मन्त्रिणः ।
    त्वरमाणः च निर्याहि कृत्यम् आत्ययिकम् त्वया ॥२-७०-३॥


###Slōka 4 / श्लोक ४###


    इमानि च महार्हाणि वस्त्राण्Yआभरणानि च ।
    प्रतिगृह्य विशालाक्ष मातुलस्य च दापय ॥२-७०-४॥


###Slōka 5 / श्लोक ५###


    अत्र विम्शति कोट्यः तु नृपतेर् मातुलस्य ते ।
    दश कोट्यः तु सम्पूर्णाः तथैव च नृप आत्मज ॥२-७०-५॥


###Slōka 6 / श्लोक ६###


    प्रतिगृह्य च तत् सर्वम् स्वनुरक्तः सुहृज् जने ।
    दूतान् उवाच भरतः कामैः सम्प्रतिपूज्य तान् ॥२-७०-६॥


###Slōka 7 / श्लोक ७###


    कच्चित् सुकुशली राजा पिता दशरथो मम ।
    कच्चिच् च अरागता रामे लक्ष्मणे वा महात्मनि ॥२-७०-७॥


###Slōka 8 / श्लोक ८###


    आर्या च धर्म निरता धर्मज्ञा धर्म दर्शिनी ।
    अरोगा च अपि कौसल्या माता रामस्य धीमतः ॥२-७०-८॥


###Slōka 9 / श्लोक ९###


    कच्चित् सुमित्रा धर्मज्ञा जननी लक्ष्मणस्य या ।
    शत्रुघ्नस्य च वीरस्य सारोगा च अपि मध्यमा ॥२-७०-९॥


###Slōka 10 / श्लोक १०###


    आत्म कामा सदा चण्डी क्रोधना प्राज्ञ मानिनी ।
    अरोगा च अपि कैकेयी माता मे किम् उवाच ह ॥२-७०-१०॥


###Slōka 11 / श्लोक ११###


    एवम् उक्ताः तु ते दूता भरतेन महात्मना ।
    ऊचुः सम्प्रश्रितम् वाक्यम् इदम् तम् भरतम् तदा ॥२-७०-११॥


###Slōka 12 / श्लोक १२###


    कुशलाः ते नर व्याघ्र येषाम् कुशलम् इच्चसि ।
    श्रीश्च त्वाम् वृणुते पद्मा युज्यताम् चापि ते रकः ॥२-७०-१२॥


###Slōka 13 / श्लोक १३###


    भरतः च अपि तान् दूतान् एवम् उक्तः अभ्यभाषत ।
    आपृच्चे अहम् महा राजम् दूताः सम्त्वरयन्ति माम् ॥२-७०-१३॥


###Slōka 14 / श्लोक १४###


    एवम् उक्त्वा तु तान् दूतान् भरतः पार्थिव आत्मजः ।
    दूतैः सम्चोदितः वाक्यम् मातामहम् उवाच ह ॥२-७०-१४॥


###Slōka 15 / श्लोक १५###


    राजन् पितुर् गमिष्यामि सकाशम् दूत चोदितः ।
    पुनर् अपि अहम् एष्यामि यदा मे त्वम् स्मरिष्यसि ॥२-७०-१५॥


###Slōka 16 / श्लोक १६###


    भरतेन एवम् उक्तः तु नृपो मातामहः तदा ।
    तम् उवाच शुभम् वाक्यम् शिरस्य् आघ्राय राघवम् ॥२-७०-१६॥


###Slōka 17 / श्लोक १७###


    गच्च तात अनुजाने त्वाम् कैकेयी सुप्रजाः त्वया ।
    मातरम् कुशलम् ब्रूयाः पितरम् च परम् तप ॥२-७०-१७॥


###Slōka 18 / श्लोक १८###


    पुरोहितम् च कुशलम् ये च अन्ये द्विज सत्तमाः ।
    तौ च तात महा इष्वासौ भ्रातरु राम लक्ष्मणौ ॥२-७०-१८॥


###Slōka 19 / श्लोक १९###


    तस्मै हस्ति उत्तमामः चित्रान् कम्बलान् अजिनानि च ।
    अभिसत्कृत्य कैकेयो भरताय धनम् ददौ ॥२-७०-१९॥


###Slōka 20 / श्लोक २०###


    रुक्म निष्क सहस्रे द्वे षोडश अश्व शतानि च ।
    सत्कृत्य कैकेयी पुत्रम् केकयो धनम् आदिशत् ॥२-७०-२०॥


###Slōka 21 / श्लोक २१###


    तथा अमात्यान् अभिप्रेतान् विश्वास्यामः च गुण अन्वितान् ।
    ददाव् अश्व पतिः शीघ्रम् भरताय अनुयायिनः ॥२-७०-२१॥


###Slōka 22 / श्लोक २२###


    ऐरावतान् ऐन्द्र शिरान् नागान् वै प्रिय दर्शनान् ।
    खरान् शीघ्रान् सुसम्युक्तान् मातुलो अस्मै धनम् ददौ ॥२-७०-२२॥


###Slōka 23 / श्लोक २३###


    अन्तः पुरे अतिसम्वृद्धान् व्याघ्र वीर्य बल अन्वितान् ।
    दम्ष्ट्र आयुधान् महा कायान् शुनः च उपायनम् ददौ ॥२-७०-२३॥


###Slōka 24 / श्लोक २४###


    स मातामहम् आपृच्च्य मातुलम् च युधा जितम् ।
    रथम् आरुह्य भरतः शत्रुघ्न सहितः ययौ ॥२-७०-२४॥


###Slōka 25 / श्लोक २५###


    बभूव ह्यस्य हृदते चिन्ता सुमहती तदा ।
    त्वरया चापि दूतानाम् स्वप्नस्यापि च दर्शनात् ॥२-७०-२५॥


###Slōka 26 / श्लोक २६###


    स स्ववेश्माभ्यतिक्रम्य नरनागश्वसम्वृतम् ।
    प्रपेदे सुमहच्छ्रीमान् राजमार्गमनुत्तमम् ॥२-७०-२६॥


###Slōka 27 / श्लोक २७###


    अभ्यतीत्य ततोऽपश्यदन्तः पुरमुदारधीः ।
    ततस्तद्भरतः श्रीमानाविवेशानिवारितः ॥२-७०-२७॥


###Slōka 28 / श्लोक २८###


    स माता महमापृच्च्य मातुलम् च युधाजितम् ।
    रथमारुह्य भरतः शत्रुघ्नसहितो ययौ ॥२-७०-२८॥


###Slōka 29 / श्लोक २९###


    रथान् मण्डल चक्रामः च योजयित्वा परः शतम् ।
    उष्ट्र गो अश्व खरैः भृत्या भरतम् यान्तम् अन्वयुः ॥२-७०-२९॥


###Slōka 30 / श्लोक ३०###


    बलेन गुप्तः भरतः महात्मा ।
    सह आर्यकस्य आत्म समैः अमात्यैः ।आदाय शत्रुघ्नम् अपेत शत्रुर् ।गृहात् ययौ सिद्धैव इन्द्र लोकात् ॥२-७०-३०॥


