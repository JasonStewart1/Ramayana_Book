अयोध्याकाण्डम्
===============================


## Chapter 67  / सर्गः ६७##


###Slōka 1 / श्लोक १###


    आक्रन्दितनिरानन्दा सास्रकम्ठजनाविला ।
    आयोध्यायामतितता सा व्यतीयाय शर्वरी ॥२-६७-१॥


###Slōka 2 / श्लोक २###


    व्यतीतायाम् तु शर्वर्याम् आदित्यस्य उदये ततः ।
    समेत्य राज कर्तारः सभाम् ईयुर् द्विजातयः ॥२-६७-२॥


###Slōka 3 / श्लोक ३###


    मार्कण्डेयो अथ मौद्गल्यो वामदेवः च काश्यपः ।
    कात्ययनो गौतमः च जाबालिः च महा यशाः ॥२-६७-३॥


###Slōka 4 / श्लोक ४###


    एते द्विजाः सह अमात्यैः पृथग् वाचम् उदीरयन् ।
    वसिष्ठम् एव अभिमुखाः श्रेष्ठः राज पुरोहितम् ॥२-६७-४॥


###Slōka 5 / श्लोक ५###


    अतीता शर्वरी दुह्खम् या नो वर्ष शत उपमा ।
    अस्मिन् पन्चत्वम् आपन्ने पुत्र शोकेन पार्थिवे ॥२-६७-५॥


###Slōka 6 / श्लोक ६###


    स्वर् गतः च महा राजो रामः च अरण्यम् आश्रितः ।
    लक्ष्मणः च अपि तेजस्वी रामेण एव गतः सह ॥२-६७-६॥


###Slōka 7 / श्लोक ७###


    उभौ भरत शत्रुघ्नौ क्केकयेषु परम् तपौ ।
    पुरे राज गृहे रम्ये मातामह निवेशने ॥२-६७-७॥


###Slōka 8 / श्लोक ८###


    इक्ष्वाकूणाम् इह अद्य एव कश्चित् राजा विधीयताम् ।
    अराजकम् हि नो राष्ट्रम् न विनाशम् अवाप्नुयात् ॥२-६७-८॥


###Slōka 9 / श्लोक ९###


    न अराजले जन पदे विद्युन् माली महा स्वनः ।
    अभिवर्षति पर्जन्यो महीम् दिव्येन वारिणा ॥२-६७-९॥


###Slōka 10 / श्लोक १०###


    न अराजके जन पदे बीज मुष्टिः प्रकीर्यते ।
    न अराकके पितुः पुत्रः भार्या वा वर्तते वशे ॥२-६७-१०॥


###Slōka 11 / श्लोक ११###


    अराजके धनम् न अस्ति न अस्ति भार्या अपि अराजके ।
    इदम् अत्याहितम् च अन्यत् कुतः सत्यम् अराजके ॥२-६७-११॥


###Slōka 12 / श्लोक १२###


    न अराजके जन पदे कारयन्ति सभाम् नराः ।
    उद्यानानि च रम्याणि हृष्टाः पुण्य गृहाणि च ॥२-६७-१२॥


###Slōka 13 / श्लोक १३###


    न अराजके जन पदे यज्ञ शीला द्विजातयः ।
    सत्राणि अन्वासते दान्ता ब्राह्मणाः सम्शित व्रताः ॥२-६७-१३॥


###Slōka 14 / श्लोक १४###


    न अराजके जनपदे महायज्ञेषु यज्वनः ।
    ब्राह्मणा वसुसम्पन्ना विसृजन्त्याप्तदक्षिणाः ॥२-६७-१४॥


###Slōka 15 / श्लोक १५###


    न अराजके जन पदे प्रभूत नट नर्तकाः ।
    उत्सवाः च समाजाः च वर्धन्ते राष्ट्र वर्धनाः ॥२-६७-१५॥


###Slōka 16 / श्लोक १६###


    न अरजके जन पदे सिद्ध अर्था व्यवहारिणः ।
    कथाभिर् अनुरज्यन्ते कथा शीलाः कथा प्रियैः ॥२-६७-१६॥


###Slōka 17 / श्लोक १७###


    न अराजके जनपदे उद्यानानि समागताः ।
    सायाह्ने क्रीडितुम् यान्ति कुमार्यो हेमभूषिताः ॥२-६७-१७॥


###Slōka 18 / श्लोक १८###


    न अराजके जन पदे वाहनैः शीघ्र गामिभिः ।
    नरा निर्यान्ति अरण्यानि नारीभिः सह कामिनः ॥२-६७-१८॥


###Slōka 19 / श्लोक १९###


    न अराकजे जन पदे धनवन्तः सुरक्षिताः ।
    शेरते विवृत द्वाराः कृषि गो रक्ष जीविनः ॥२-६७-१९॥


###Slōka 20 / श्लोक २०###


    न अराजके जनपदे बद्दघण्टा विषाणीनः ।
    आटन्ति राजमार्गेषु कुञ्जराः षष्टिहायनाः ॥२-६७-२०॥


###Slōka 21 / श्लोक २१###


    न अराजके जनपदे शरान् सम्ततमस्यताम् ।
    श्रूयते तलनिर्घोष इष्वस्त्राणामुपासने ॥२-६७-२१॥


###Slōka 22 / श्लोक २२###


    न अराजके जन पदे वणिजो दूर गामिनः ।
    गच्चन्ति क्षेमम् अध्वानम् बहु पुण्य समाचिताः ॥२-६७-२२॥


###Slōka 23 / श्लोक २३###


    न अराजके जन पदे चरति एक चरः वशी ।
    भावयन्न् आत्मना आत्मानम् यत्र सायम् गृहो मुनिः ॥२-६७-२३॥


###Slōka 24 / श्लोक २४###


    न अराजके जन पदे योग क्षेमम् प्रवर्तते ।
    न च अपि अराजके सेना शत्रून् विषहते युधि ॥२-६७-२४॥


###Slōka 25 / श्लोक २५###


    न अराजके जनपदे हृष्टैः परमवाजिभिः ।
    नराः सम्यान्ति सहसा रथैश्च परिमण्डिताः ॥२-६७-२५॥


###Slōka 26 / श्लोक २६###


    न अराजके जनपदे नराः शास्त्रविशारदाः ।
    सम्पदन्तोऽवतिष्ठन्ते वनेषूपवनेषु च ॥२-६७-२६॥


###Slōka 27 / श्लोक २७###


    न अराजके जनपदे माल्यमोदकदक्षिणाः ।
    देवताभ्यर्चनार्थय कल्प्यन्ते नियतैर्जनैः ॥२-६७-२७॥


###Slōka 28 / श्लोक २८###


    न अराजके जनपदे चन्दनागुरुरूषिताः ।
    राजपुत्रा विराजन्ते वसन्त इव शाखिनः ॥२-६७-२८॥


###Slōka 29 / श्लोक २९###


    यथा हि अनुदका नद्यो यथा वा अपि अतृणम् वनम् ।
    अगोपाला यथा गावः तथा राष्ट्रम् अराजकम् ॥२-६७-२९॥


###Slōka 30 / श्लोक ३०###


    ध्वजो रथस्य प्रज्ञानम् धूमो ज्ञानम् विभावसोः ।
    तेषाम् यो नो ध्वजो राज स देवत्वमितो गतः ॥२-६७-३०॥


###Slōka 31 / श्लोक ३१###


    न अराजके जन पदे स्वकम् भवति कस्यचित् ।
    मत्स्याइव नरा नित्यम् भक्षयन्ति परस्परम् ॥२-६७-३१॥


###Slōka 32 / श्लोक ३२###


    येहि सम्भिन्न मर्यादा नास्तिकाः चिन्न सम्शयाः ।
    ते अपि भावाय कल्पन्ते राज दण्ड निपीडिताः ॥२-६७-३२॥


###Slōka 33 / श्लोक ३३###


    यथा दृष्टिः शरीरस्य नित्यमेवप्रवर्तते ।
    तथा नरेन्द्रो राष्ट्रस्य प्रभवः सत्यधर्मयोः ॥२-६७-३३॥


###Slōka 34 / श्लोक ३४###


    राजा सत्यम् च धर्मश्च राजा कुलवताम् कुलम् ।
    राजा माता पिता चैव राजा हितकरो नृणाम् ॥२-६७-३४॥


###Slōka 35 / श्लोक ३५###


    यमो वैश्रवणः शक्रो वरुणश्च महाबलः ।
    विशेष्यन्ते नरेन्द्रेण वृत्तेन महाता ततः ॥२-६७-३५॥


###Slōka 36 / श्लोक ३६###


    अहो तमैव इदम् स्यान् न प्रज्ञायेत किम्चन ।
    राजा चेन् न भवेन् लोके विभजन् साध्व् असाधुनी ॥२-६७-३६॥


###Slōka 37 / श्लोक ३७###


    जीवति अपि महा राजे तव एव वचनम् वयम् ।
    न अतिक्रमामहे सर्वे वेलाम् प्राप्य इव सागरः ॥२-६७-३७॥


###Slōka 38 / श्लोक ३८###


    स नः समीक्ष्य द्विज वर्य वृत्तम् ।
    नृपम् विना राज्यम् अरण्य भूतम् ।कुमारम् इक्ष्वाकु सुतम् वदान्यम् ।त्वम् एव राजानम् इह अभिषिन्चय ॥२-६७-३८॥


