अयोध्याकाण्डम्
===============================


## Chapter 50  / सर्गः ५०##


###Slōka 1###


    विशालान् कोसलान् रम्यान् यात्वा लक्ष्मण पूर्वजः ।
    अयोध्याभिमुखो धीमान् प्राञ्ञ्लिर्वाक्वमब्रवीत् ॥२-५०-१॥


###Slōka 2###


    आपृच्छे त्वाम् पुरीश्रेष्ठे काकुत्स्थपरिपालिते ।
    दैवतानि च यानि त्वाम् पालयन्त्यावसन्ति च ॥२-५०-२॥


###Slōka 3###


    निवृत्तवनवासस्त्वामनृणो जगतीपतेः ।
    पुनर्ध्रक्ष्यामि मात्रा च पित्रा च सह सम्गतः ॥२-५०-३॥


###Slōka 4###


    ततो रुधिरताम्राक्षो भुजमुद्यम्य दक्षिणम् ।
    अश्रुपूर्णमुखो दीनोऽब्रवीज्जानपदम् जनम् ॥२-५०-४॥


###Slōka 5###


    अनुक्रोशो दया चैव यथार्हम् मयि वह् कृतः ।
    चिरम् दुःखस्य पापीयो गम्यतामर्थसिद्धये ॥२-५०-५॥


###Slōka 6###


    तेऽभिवाद्य महात्मानम् कृत्वा चापि प्रदक्षिणम् ।
    विलपन्तो नरा घोरम् व्यतिष्ठन्त क्वचित् क्वचित् ॥२-५०-६॥


###Slōka 7###


    तथा विलपताम् तेषामतृप्तानाम् च राघवः ।
    अचक्षुरिषयम् प्रायाद्यथार्कः क्षणदामुखे ॥२-५०-७॥


###Slōka 8###


    ततो धान्यधनोपेतान् दानशीलजनान् शिवान् ।
    अकुतश्चिद्भयान् रम्याम् श्चैत्ययूपसमावृतान् ॥२-५०-८॥


###Slōka 9###


    उद्यानाम्रवनोपेतान् सम्पन्नसलिलाशयान् ।
    तुष्टपुष्टजनाकीर्णान् गोकुलाकुलसेवितान् ॥२-५०-९॥


###Slōka 10###


    लक्षणीयान्न रेम्द्राणाम् ब्रह्मघोषाभिनादितान् ।
    रथेन पुरुषव्याघ्रः कोसलानत्यवर्तत ॥२-५०-१०॥


###Slōka 11###


    मध्येन मुदितम् स्फीतम् रम्योद्यानसमाकुलम् ।
    राज्यम् भोग्यम् नरेन्द्राणाम् ययौ धृतिमताम् वरः ॥२-५०-११॥


###Slōka 12###


    तत्र त्रिपथगाम् दिव्याम् शिव तोयाम् अशैवलाम् ।
    ददर्श राघवो गन्गाम् पुण्याम् ऋषि निसेविताम् ॥२-५०-१२॥


###Slōka 13###


    आश्रमैरविदूर्स्थैः श्रीमद्भिः समलम् कृताम् ।
    कालेऽप्सरोभिर्हृष्टाभिः सेविताम्भोह्रदाम् शिवाम् ॥२-५०-१३॥


###Slōka 14###


    देवदानवगन्धर्वैः किन्नरैरुपशोभिताम् ।
    नागगन्धर्वपत्नीभिः सेविताम् सततम् शिवाम् ॥२-५०-१४॥


###Slōka 15###


    देवाक्रीडशताकीर्णाम् देवोद्यानशतायुताम् ।
    देवार्थमाकाशगमाम् विख्याताम् देवपद्मिनीम् ॥२-५०-१५॥


###Slōka 16###


    जलघाताट्टहासोग्राम् फेननिर्मलहासिनीम् ।
    क्वचिद्वेणीकृतजलाम् क्वचिदावर्तशोभिताम् ॥२-५०-१६॥


###Slōka 17###


    क्वचित्स्तिमितगम्भीराम् क्वचिद्वेगजलाकुलाम् ।
    क्वचिद्गम्भीरनिर्घोषाम् क्वचिद्भैरवनिस्वनाम् ॥२-५०-१७॥


###Slōka 18###


    देवसम्घाप्लुतजलाम् निर्मलोत्पलशोभिताम् ।
    क्वचिदाभोगपुलिनाम् क्वचिन्नर्मलवालुकाम् ॥२-५०-१८॥


###Slōka 19###


    हम्स सरस सम्घुष्टाम् चक्र वाक उपकूजिताम् ।
    सदामदैश्च विहगैरभिसम्नादिताम् तराम् ॥२-५०-१९॥


###Slōka 20###


    क्वचित्तीररुहैर्वृक्षैर्मालाभिरिव शोभिताम् ।
    क्वचित्फुल्लोत्पलच्छन्नाम् क्वचित्पद्मवनाकुलाम् ॥२-५०-२०॥


###Slōka 21###


    क्वचित्कुमुदष्ण्डैश्च कुड्मलैरुपशोभिताम् ।
    नानापुष्परजोध्वस्ताम् समदामिव च क्वचित् ॥२-५०-२१॥


###Slōka 22###


    व्यपेतमलसम्घाताम् मणिनिर्मलदर्शनाम् ।
    दिशागजैर्वनगजैर्मत्तैश्च वरवारणैः ॥२-५०-२२॥


###Slōka 23###


    देवोपवाह्यश्च मुहुः सम्नादितवनान्तराम् ।
    प्रमदामिव यत्ने न भूषिताम् भूषणोत्तमैः ॥२-५०-२३॥


###Slōka 24###


    फलैः पुष्पैः किसलयैर्वऋताम् गुल्मैद्द्विजैस्तथा ।
    शिम्शुमरैः च नक्रैः च भुजम्गैः च निषेविताम् ॥२-५०-२४॥


###Slōka 25###


    विष्णुपादच्युताम् दिव्यामपापाम् पापनाशिनीम् ।
    ताम् शङ्करजटाजूटाद्भ्रष्टाम् सागरतेजसा ॥२-५०-२५॥


###Slōka 26###


    समुद्रमहीषीम् गङ्गाम् सारसक्रौञ्चनादिताम् ।
    आससाद महाबाहुः शृङ्गिबेरपुरम् प्रति ॥२-५०-२६॥


###Slōka 27###


    ताम् ऊर्मि कलिल आवर्ताम् अन्ववेक्ष्य महा रथः ।
    सुमन्त्रम् अब्रवीत् सूतम् इह एव अद्य वसामहे ॥२-५०-२७॥


###Slōka 28###


    अविदूरात् अयम् नद्या बहु पुष्प प्रवालवान् ।
    सुमहान् इन्गुदी वृक्षो वसामः अत्र एव सारथे ॥२-५०-२८॥


###Slōka 29###


    द्रक्ष्यामः सरिताम् श्रेष्ठाम् सम्मान्यसलिलाम् शिवाम् ।
    देवदानवगन्धर्वमृगमानुषपक्षिणाम् ॥२-५०-२९॥


###Slōka 30###


    लक्षणः च सुमन्त्रः च बाढम् इति एव राघवम् ।
    उक्त्वा तम् इन्गुदी वृक्षम् तदा उपययतुर् हयैः ॥२-५०-३०॥


###Slōka 31###


    रामः अभियाय तम् रम्यम् वृक्षम् इक्ष्वाकु नन्दनः ।
    रथात् अवातरत् तस्मात् सभार्यः सह लक्ष्मणः ॥२-५०-३१॥


###Slōka 32###


    सुमन्त्रः अपि अवतीर्य एव मोचयित्वा हय उत्तमान् ।
    वृक्ष मूल गतम् रामम् उपतस्थे कृत अन्जलिः ॥२-५०-३२॥


###Slōka 33###


    तत्र राजा गुहो नाम रामस्य आत्म समः सखा ।
    निषाद जात्यो बलवान् स्थपतिः च इति विश्रुतः ॥२-५०-३३॥


###Slōka 34###


    स श्रुत्वा पुरुष व्याघ्रम् रामम् विषयम् आगतम् ।
    वृद्धैः परिवृतः अमात्यैः ज्ञातिभिः च अपि उपागतः ॥२-५०-३४॥


###Slōka 35###


    ततः निषाद अधिपतिम् दृष्ट्वा दूरात् अवस्थितम् ।
    सह सौमित्रिणा रामः समागच्चद् गुहेन सः ॥२-५०-३५॥


###Slōka 36###


    तम् आर्तः सम्परिष्वज्य गुहो राघवम् अब्रवीत् ।
    यथा अयोध्या तथा इदम् ते राम किम् करवाणि ते ॥२-५०-३६॥


###Slōka 37###


    ईदृशम् हि महाबाहो कः प्रप्स्यत्यतिथिम् प्रियम् ।
    ततः गुणवद् अन्न अद्यम् उपादाय पृथग् विधम् ।अर्घ्यम् च उपानयत् क्षिप्रम् वाक्यम् च इदम् उवाच ह ॥२-५०-३७॥


###Slōka 38###


    स्वागतम् ते महा बाहो तव इयम् अखिला मही ।
    वयम् प्रेष्या भवान् भर्ता साधु राज्यम् प्रशाधि नः ॥२-५०-३८॥


###Slōka 39###


    भक्ष्यम् भोज्यम् च पेयम् च लेह्यम् च इदम् उपस्थितम् ।
    शयनानि च मुख्यानि वाजिनाम् खादनम् च ते ॥२-५०-३९॥


###Slōka 40###


    गुहम् एव ब्रुवाणम् तम् राघवः प्रत्युवाच ह ॥२-५०-४०॥


###Slōka 41###


    अर्चिताः चैव हृष्टाः च भवता सर्वथा वयम् ।
    पद्भ्याम् अभिगमाच् चैव स्नेह सम्दर्शनेन च ॥२-५०-४१॥


###Slōka 42###


    भुजाभ्याम् साधु वृत्ताभ्याम् पीडयन् वाक्यम् अब्रवीत् ।
    दिष्ट्या त्वाम् गुह पश्यामिअरोगम् सह बान्धवैः ॥२-५०-४२॥


###Slōka 43###


    अपि ते कूशलम् राष्ट्रे मित्रेषु च धनेषु च ।
    यत् तु इदम् भवता किम्चित् प्रीत्या समुपकल्पितम् ।सर्वम् तत् अनुजानामि न हि वर्ते प्रतिग्रहे ॥२-५०-४३॥


###Slōka 44###


    कुश चीर अजिन धरम् फल मूल अशनम् च माम् ।
    विद्धि प्रणिहितम् धर्मे तापसम् वन गोचरम् ॥२-५०-४४॥


###Slōka 45###


    अश्वानाम् खादनेन अहम् अर्थी न अन्येन केनचित् ।
    एतावता अत्र भवता भविष्यामि सुपूजितः ॥२-५०-४५॥


###Slōka 46###


    एते हि दयिता राज्ञः पितुर् दशरथस्य मे ।
    एतैः सुविहितैः अश्वैः भविष्याम्य् अहम् अर्चितः ॥२-५०-४६॥


###Slōka 47###


    अश्वानाम् प्रतिपानम् च खादनम् चैव सो अन्वशात् ।
    गुहः तत्र एव पुरुषाम्स् त्वरितम् दीयताम् इति ॥२-५०-४७॥


###Slōka 48###


    ततः चीर उत्तर आसन्गः सम्ध्याम् अन्वास्य पश्चिमाम् ।
    जलम् एव आददे भोज्यम् लक्ष्मणेन आहृतम् स्वयम् ॥२-५०-४८॥


###Slōka 49###


    तस्य भूमौ शयानस्य पादौ प्रक्षाल्य लक्ष्मणः ।
    सभार्यस्य ततः अभ्येत्य तस्थौ वृष्कम् उपाश्रितः ॥२-५०-४९॥


###Slōka 50###


    गुहो अपि सह सूतेन सौमित्रिम् अनुभाषयन् ।
    अन्वजाग्रत् ततः रामम् अप्रमत्तः धनुर् धरः ॥२-५०-५०॥


###Slōka 51###


    तथा शयानस्य ततः अस्य धीमतः ।
    यशस्विनो दाशरथेर् महात्मनः ।अदृष्ट दुह्खस्य सुख उचितस्य सा ।तदा व्यतीयाय चिरेण शर्वरी ॥२-५०-५१॥


