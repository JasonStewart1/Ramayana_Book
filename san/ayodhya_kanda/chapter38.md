अयोध्याकाण्डम्
===============================


## Chapter 38  / सर्गः ३८##


###Slōka 1 / श्लोक १###


    तस्याम् चीरम् वसानायाम् नाथवत्याम् अनाथवत् ।
    प्रचुक्रोश जनः सर्वो धिग् त्वाम् दशरथम् तु इति ॥२-३८-१॥


###Slōka 2 / श्लोक २###


    तेन तत्र प्रणादेन दुःखितस्स महीपतिः ।
    चिच्छेद जीविते श्रद्धाम् धर्मे यशसि चात्मनः ॥२-३८-२॥


###Slōka 3 / श्लोक ३###


    स निह्श्वस्य उष्णम् ऐक्ष्वाकः ताम् भार्याम् इदम् अब्रवीत् ।
    कैकेयि कुश चीरेण न सीता गन्तुम् अर्हति ॥२-३८-३॥


###Slōka 4 / श्लोक ४###


    सुकुमारी च बाला च सततम् च सुखोचिता ।
    नेयम् वनस्य योग्येति सत्यमाह गुरुर्मम ॥२-३८-४॥


###Slōka 5 / श्लोक ५###


    इयम् हि कश्यापकरोति किम्चि ।
    त्तपस्विनी राजवरस्य कन्या ।या चीरमासाद्य जनस्य मध्ये ।स्थिता विसम्ज्ञा श्रमणीव काचित् ॥२-३८-५॥


###Slōka 6 / श्लोक ६###


    चीराण्यसास्या जनकस्य कन्या ।
    नेयम् प्रतिज्ञा मम दत्तपूर्वा ।यथासुखम् गच्छतु राजपुत्री ।वनम् सम्ग्रा सह सर्वर्त्नैः ॥२-३८-६॥


###Slōka 7 / श्लोक ७###


    अजीवनार्हेण मया नृशम्सा ।
    कृता प्रतिज्ञा नियमेन तावत् ।त्वया हि बाल्यात् प्रतिपन्नमेतत् ।त्न्माम् दहेद् वेणुमिवात्मपुष्पम् ॥२-३८-७॥


###Slōka 8 / श्लोक ८###


    रामेण यदि ते पा पे किम्चित्कृतमशोभनम् ।
    अपकारः क इह ते वैदेह्या दर्शितोऽधमे ॥२-३८-८॥


###Slōka 9 / श्लोक ९###


    मृगीवोत्फुल्लनयना मृदुशीला तपस्विनी ।
    अपकारम् कमिह ते करोति जनकात्मजा ॥२-३८-९॥


###Slōka 10 / श्लोक १०###


    ननु पर्याप्तम् एतत् ते पापे राम विवासनम् ।
    किम् एभिः कृपणैः भूयः पातकैः अपि ते कृतैः ॥२-३८-१०॥


###Slōka 11 / श्लोक ११###


    प्रतिज्ञातम् मया तावत् त्वयोक्तम् देवि शृण्वता ।
    रामम् यदभिषेकाय त्वमिहाअत मब्रवीः ॥२-३८-११॥


###Slōka 12 / श्लोक १२###


    तत्त्वेतत्समतिक्रम्य निरयम् गन्तुमिच्छसि ।
    मैथिलीमपि या हि त्व मीक्षसे चीरवासिनीम् ॥२-३८-१२॥


###Slōka 13 / श्लोक १३###


    इतीव राजा विलपन्महात्मा ।
    शोकस्य नान्तम् स ददर्श किम्चित् ।भृशातुरत्वाच्च पपात भूमौ ।तेनैव पुत्रव्यसनेन मग्नः ॥२-३८-१३॥


###Slōka 14 / श्लोक १४###


    एवम् ब्रुवन्तम् पितरम् रामः सम्प्रस्थितः वनम् ।
    अवाक् शिरसम् आसीनम् इदम् वचनम् अब्रवीत् ॥२-३८-१४॥


###Slōka 15 / श्लोक १५###


    इयम् धार्मिक कौसल्या मम माता यशस्विनी ।
    वृद्धा च अक्षुद्र शीला च न च त्वाम् देव गर्हिते ॥२-३८-१५॥


###Slōka 16 / श्लोक १६###


    मया विहीनाम् वरद प्रपन्नाम् शोक सागरम् ।
    अदृष्ट पूर्व व्यसनाम् भूयः सम्मन्तुम् अर्हसि ॥२-३८-१६॥


###Slōka 17 / श्लोक १७###


    पुत्रशोकम् यथा नर्चेत्त्वया पूज्येन पूजिता ।
    माम् हि सम्चिन्तयन्ती सा त्वयि जीवेत् तपस्विनी ॥२-३८-१७॥


###Slōka 18 / श्लोक १८###


    इमाम् महा इन्द्र उपम जात गर्भिनीम् ।
    तथा विधातुम् जनमीम् मम अर्हसि ।यथा वनस्थे मयि शोक कर्शिता ।न जीवितम् न्यस्य यम क्षयम् व्रजेत् ॥२-३८-१८॥


