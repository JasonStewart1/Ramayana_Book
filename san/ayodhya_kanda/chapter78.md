अयोध्याकाण्डम्
===============================


## Chapter 78  / सर्गः ७८##


###Slōka 1 / श्लोक १###


    अत्र यात्राम् समीहन्तम् शत्रुघ्नः लक्ष्मण अनुजः ।
    भरतम् शोक सम्तप्तम् इदम् वचनम् अब्रवीत् ॥२-७८-१॥


###Slōka 2 / श्लोक २###


    गतिर् यः सर्व भूतानाम् दुह्खे किम् पुनर् आत्मनः ।
    स रामः सत्त्व सम्पन्नः स्त्रिया प्रव्राजितः वनम् ॥२-७८-२॥


###Slōka 3 / श्लोक ३###


    बलवान् वीर्य सम्पन्नो लक्ष्मणो नाम यो अपि असौ ।
    किम् न मोचयते रामम् कृत्वा अपि पितृ निग्रहम् ॥२-७८-३॥


###Slōka 4 / श्लोक ४###


    पूर्वम् एव तु निग्राह्यः समवेक्ष्य नय अनयौ ।
    उत्पथम् यः समारूढो नार्या राजा वशम् गतः ॥२-७८-४॥


###Slōka 5 / श्लोक ५###


    इति सम्भाषमाणे तु शत्रुघ्ने लक्ष्मण अनुजे ।
    प्राग् द्वारे अभूत् तदा कुब्जा सर्व आभरण भूषिता ॥२-७८-५॥


###Slōka 6 / श्लोक ६###


    लिप्ता चन्दन सारेण राज वस्त्राणि बिभ्रती ।
    विविधम् विविधैस्तैस्तैर्भूषणैश्च विभूषिता ॥२-७८-६॥


###Slōka 7 / श्लोक ७###


    मेखला दामभिः चित्रै रज्जु बद्धा इव वानरी ।
    बभासे बहुभिर्बद्धा रज्जुबद्देव वानरी ॥२-७८-७॥


###Slōka 8 / श्लोक ८###


    ताम् समीक्ष्य तदा द्वाह्स्थो भृशम् पापस्य कारिणीम् ।
    गृहीत्वा अकरुणम् कुब्जाम् शत्रुघ्नाय न्यवेदयत् ॥२-७८-८॥


###Slōka 9 / श्लोक ९###


    यस्याः कृते वने रामः न्यस्त देहः च वः पिता ।
    सा इयम् पापा नृशम्सा च तस्याः कुरु यथा मति ॥२-७८-९॥


###Slōka 10 / श्लोक १०###


    शत्रुघ्नः च तत् आज्ञाय वचनम् भृश दुह्खितः ।
    अन्तः पुर चरान् सर्वान् इति उवाच धृत व्रतः ॥२-७८-१०॥


###Slōka 11 / श्लोक ११###


    तीव्रम् उत्पादितम् दुह्खम् भ्रातृऋणाम् मे तथा पितुः ।
    यया सा इयम् नृशम्सस्य कर्मणः फलम् अश्नुताम् ॥२-७८-११॥


###Slōka 12 / श्लोक १२###


    एवम् उक्ता च तेन आशु सखी जन समावृता ।
    गृहीता बलवत् कुब्जा सा तत् गृहम् अनादयत् ॥२-७८-१२॥


###Slōka 13 / श्लोक १३###


    ततः सुभृश सम्तप्तः तस्याः सर्वः सखी जनः ।
    क्रुद्धम् आज्ञाय शत्रुघ्नम् व्यपलायत सर्वशः ॥२-७८-१३॥


###Slōka 14 / श्लोक १४###


    अमन्त्रयत कृत्स्नः च तस्याः सर्व सखी जनः ।
    यथा अयम् समुपक्रान्तः निह्शेषम् नः करिष्यति ॥२-७८-१४॥


###Slōka 15 / श्लोक १५###


    सानुक्रोशाम् वदान्याम् च धर्मज्ञाम् च यशस्विनीम् ।
    कौसल्याम् शरणम् यामः सा हि नो अस्तु ध्रुवा गतिः ॥२-७८-१५॥


###Slōka 16 / श्लोक १६###


    स च रोषेण ताम्र अक्षः शत्रुघ्नः शत्रु तापनः ।
    विचकर्ष तदा कुब्जाम् क्रोशन्तीम् पृथिवी तले ॥२-७८-१६॥


###Slōka 17 / श्लोक १७###


    तस्या हि आकृष्यमाणाया मन्थरायाः ततः ततः ।
    चित्रम् बहु विधम् भाण्डम् पृथिव्याम् तत् व्यशीर्यत ॥२-७८-१७॥


###Slōka 18 / श्लोक १८###


    तेन भाण्डेन सम्कीर्णम् श्रीमद् राज निवेशनम् ।
    अशोभत तदा भूयः शारदम् गगनम् यथा ॥२-७८-१८॥


###Slōka 19 / श्लोक १९###


    स बली बलवत् क्रोधात् गृहीत्वा पुरुष ऋषभः ।
    कैकेयीम् अभिनिर्भर्त्स्य बभाषे परुषम् वचः ॥२-७८-१९॥


###Slōka 20 / श्लोक २०###


    तैः वाक्यैः परुषैः दुह्खैः कैकेयी भृश दुह्हिता ।
    शत्रुघ्न भय सम्त्रस्ता पुत्रम् शरणम् आगता ॥२-७८-२०॥


###Slōka 21 / श्लोक २१###


    ताम् प्रेक्ष्य भरतः क्रुद्धम् शत्रुघ्नम् इदम् अब्रवीत् ।
    अवध्याः सर्व भूतानाम् प्रमदाः क्षम्यताम् इति ॥२-७८-२१॥


###Slōka 22 / श्लोक २२###


    हन्याम् अहम् इमाम् पापाम् कैकेयीम् दुष्ट चारिणीम् ।
    यदि माम् धार्मिको रामः न असूयेन् मातृ घातकम् ॥२-७८-२२॥


###Slōka 23 / श्लोक २३###


    इमाम् अपि हताम् कुब्जाम् यदि जानाति राघवः ।
    त्वाम् च माम् चैव धर्म आत्मा न अभिभाषिष्यते ध्रुवम् ॥२-७८-२३॥


###Slōka 24 / श्लोक २४###


    भरतस्य वचः श्रुत्वा शत्रुघ्नः लक्ष्मण अनुजः ।
    न्यवर्तत ततः रोषात् ताम् मुमोच च मन्थराम् ॥२-७८-२४॥


###Slōka 25 / श्लोक २५###


    सा पाद मूले कैकेय्या मन्थरा निपपात ह ।
    निह्श्वसन्ती सुदुह्ख आर्ता कृपणम् विललाप च ॥२-७८-२५॥


###Slōka 26 / श्लोक २६###


    शत्रुघ्न विक्षेप विमूढ सम्ज्ञाम् ।
    समीक्ष्य कुब्जाम् भरतस्य माता ।शनैः समाश्वासयद् आर्त रूपाम् ।क्रौन्चीम् विलग्नाम् इव वीक्षमाणाम् ॥२-७८-२६॥


