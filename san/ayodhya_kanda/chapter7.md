अयोध्याकाण्डम्
===============================


## Chapter 7  / सर्गः ७##


###Slōka 1###


    जञातिदासी यतो जाता कैकेय्या तु सहोषिता ।
    प्रासादं चन्द्रसङ्काशमारुरोह यदृच्छया ॥२-७-१॥


###Slōka 2###


    सिक्तराजपथां कृत्स्नां प्रकीर्णकुसुमोत्कराम् ।
    अयोध्यां मन्थरा तस्मात्प्रासादादन्ववैक्षत ॥२-७-२॥


###Slōka 3###


    पताकाभिर्वरार्हाभिर्ध्वजैश्च समलङ्कृताम् ।
    वृतां चंदपथैश्चापि शिरःस्नातजनैर्वृताम् ॥२-७-३॥


###Slōka 4###


    माल्यमोदकहस्तैश्च द्विजेन्द्रैरभिनादिताम् ।
    शुक्लदेवगृहद्वारां सर्ववादित्रनिस्वनाम्॥२-७-४॥


###Slōka 5###


    संप्रहृष्टजनाकीर्णां ब्रह्मघोषाभिनादिताम् ।
    प्रहृष्टवरहस्त्यश्वां संप्रणर्धितगोवृशाम् ॥२-७-५॥


###Slōka 6###


    प्रहृउष्टमुदितैः पौरैरुच्च्रि तद्वजमालिनीम् ।
    अयोध्यां वन्थरा तस्मात्प्रासादादन्ववैक्षत॥२-७-६॥


###Slōka 7###


    प्रहर्षोत्फुल्लनयनां पाण्डुरक्षौमवासिनीम् ।
    अविदूरे स्थितां दृष्ट्वा धात्रीं पप्रच्छ मन्थरा ॥२-७-७॥


###Slōka 8###


    उत्तमेनाभिसंयुक्ता हर्षेणार्थपरा सती ।
    राममाता धनं किं नु जनेभ्यः संप्रयच्छति ॥२-७-८॥


###Slōka 9###


    अतिमात्रप्रहर्षोऽयं किं जनस्य च शंस मे ।
    कारयिष्यति किं वापि संप्रहृष्टो महीपतिः ॥२-७-९॥


###Slōka 10###


    विदीर्यमाणा हर्षेण धात्री तु परया मुदा ।
    आच्च्क्षे/अथ कुब्जायै भूयसीं राघवश्रियम् ॥२-७-१०॥


###Slōka 11###


    श्वः पुष्येण जितक्रोधं यौवराज्येन राघवम् ।
    राजा दशरथो राममभिषेचयितानघम् ॥२-७-११॥


###Slōka 12###


    धात्र्यास्तु वचनं श्रुत्वा कुब्जा क्षिप्रममर्षिता ।
    कैलासशिखराकारात्प्रासादादवरोहत ॥२-७-१२॥


###Slōka 13###


    सा दह्यमाना कोपेन मनथरा पापदर्शिनी ।
    शयानामेत्य कैकेयीमिदं वचन मब्रवीत् ॥२-७-१३॥


###Slōka 14###


    उत्तिष्ठ मूढे किं शेषे भयं त्वामभिवर्तते ।
    उपप्लुतमघौघेन किमात्मानं न बुध्यसे ॥२-७-१४॥


###Slōka 15###


    अनिष्टे सुभगाकारे सौभग्येन विकत्थसे ।
    चलं हि तव सौभाग्यं नद्याः स्रोत इवोष्णगे ॥२-७-१५॥


###Slōka 16###


    एवमुक्ता तु कैकेयी रुष्टया परुषं वचः ।
    कुब्जया पापदर्शिन्या विषादमगमत्परम् ॥२-७-१६॥


###Slōka 17###


    कैकेयि त्वब्रवीत्कुभां कच्चित्क्षेमं न मनथरे ।
    विषण्णवदनां हि त्वां लक्षये भृ शदुःखिताम् ॥२-७-१७॥


###Slōka 18###


    मन्थरा तु वचः श्रुत्वा कैकेय्या मधुराक्षरम् ।
    उवाच क्रोधसंयुक्ता वाक्यं वाक्यविशारदा ॥२-७-१८॥


###Slōka 19###


    सा विषण्णतरा भूत्वा कुब्जा तस्या हितैषिणी ।
    विषदयन्ती प्रोवाच भेदयन्ती च राघवम् ॥२-७-१९॥


###Slōka 20###


    अक्षय्यं सुमहद्देवि प्रवृत्तं द्वद्विनाशनम् ।
    रामं दशरथो राजा यौवराज्येऽभिषेक्ष्यति ॥२-७-२०॥


###Slōka 21###


    सास्म्यगाधे भये मग्ना दुःखशोकसमन्विता ।
    दह्यमानाऽ नलेनेव त्वद्धितार्थमिहागता ॥२-७-२१॥


###Slōka 22###


    तव दुःखेन कैकेयि मम दुःखं महद्भवेत् ।
    त्वद्वृद्धौ मम वृद्धिश्च भवेदत्र न संशयः ॥२-७-२२॥


###Slōka 23###


    नराधिपकुले जाता महिषी त्वं महीपतेः ।
    उग्रत्वं राजधर्माणां कथं देवि न बुध्यसे ॥२-७-२३॥


###Slōka 24###


    धर्मवादी शठो भर्ता श्लक्ष्णवादी च दारुणः ।
    शुद्धभावे न जानीषे तेनैवमतिसन्धिता ॥२-७-२४॥


###Slōka 25###


    उपस्थितं पयुञ्जानस्त्वयि सान्त्वमनर्थकम् ।
    अर्थेनैवाद्य ते भर्ता कौसल्यां योजयिष्यति ॥२-७-२५॥


###Slōka 26###


    अपवाह्य स दुष्टात्मा भरतं तव बन्धुषु ।
    काल्यं स्थापयिता रामं राज्ये निहतकण्टके ॥२-७-२६॥


###Slōka 27###


    शत्रुः पतिप्रवादेन मात्रेव हितकाम्यया ।
    आशीविष इवाङ्केन बाले परिधृतस्त्वया ॥२-७-२७॥


###Slōka 28###


    यथा हि कुर्यात्सर्पो वा शत्रुर्वा प्रत्युपेक्षितः ।
    राजञा दशरथेनाद्य सपुत्रा त्वं तथा कृता ॥२-७-२८॥


###Slōka 29###


    पापेनानृतसान्त्वेन बाले नित्यं सुखोचिते ।
    रामं स्थापयता राज्ये सानुबन्धा हता ह्यसि ॥२-७-२९॥


###Slōka 30###


    सा प्राप्तकालं कैकेयि क्षिप्रं कुरु हितं तव ।
    त्रायस्व पुत्रमात्मानं मां च विस्मयदर्शने ॥२-७-३०॥


###Slōka 31###


    मन्थराया वचः श्रुत्वा शयनात्स शुभानना ।
    उत्तस्थौ हर्षसंपूर्णा चन्द्रलेखव शारदी ॥२-७-३१॥


###Slōka 32###


    अतीव सा तु संहृष्टाअ कैकेयी विस्मयान्विता ।
    एकमाभरणं तस्यै कुब्जायै प्रददौ शुभम् ॥२-७-३२॥


###Slōka 33###


    दत्त्वा त्वाभरणं तस्यै कुब्जायै प्रमदोत्तमा ।
    कैकेयी मन्थरां हृष्टा पुनरेवाब्रवीदिदम् ॥२-७-३३॥


###Slōka 34###


    इदं तु मन्थरे मह्यमाख्यासि परमं प्रियम् ।
    एतन्मे प्रियमाख्यातुः किं वा भूयः करोमि ते ॥२-७-३४॥


###Slōka 35###


    रामे वा भरते वाहं विशेषं नोपलक्षये ।
    तस्मात्तुष्टास्मि यद्राजा रामं राज्येऽभिषेक्ष्यति ॥२-७-३५॥


###Slōka 36###


    न मे परं किञ्चि दितस्त्वयापि न ।
    प्रियं प्रियार्हे सुवचं वचो वरम् ।तथा ह्यवोचस्त्वमतः प्रियोत्तरं ।वरं वरं ते प्रददामि तं वृणु ॥२-७-३६॥


