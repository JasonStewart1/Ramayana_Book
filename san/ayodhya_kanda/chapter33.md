अयोध्याकाण्डम्
===============================


## Chapter 33  / सर्गः ३३##


###Slōka 1###


    दत्त्वा तु सह वैदेह्या ब्राह्मणेभ्यो धनम् बहु ।
    जग्मतुः पितरम् द्रष्टुम् सीतया सह राघवौ ॥२-३३-१॥


###Slōka 2###


    ततो गृहीते दुष्प्रेक्ष्येअशोभेताम् तदा आयुधे ।
    माला दामभिर् आसक्ते सीतया समलम्कृते ॥२-३३-२॥


###Slōka 3###


    ततः प्रासाद हर्म्याणि विमान शिखराणि च ।
    अधिरुह्य जनः श्रीमान् उदासीनो व्यलोकयत् ॥२-३३-३॥


###Slōka 4###


    न हि रथ्याः स्म शक्यन्ते गन्तुम् बहु जन आकुलाः ।
    आरुह्य तस्मात् प्रासादान् दीनाः पश्यन्ति राघवम् ॥२-३३-४॥


###Slōka 5###


    पदातिम् वर्जितच् चत्रम् रामम् दृष्ट्वा तदा जनाः ।
    ऊचुर् बहु विधा वाचः शोक उपहत चेतसः ॥२-३३-५॥


###Slōka 6###


    यम् यान्तम् अनुयाति स्म चतुर् अन्ग बलम् महत् ।
    तम् एकम् सीतया सार्धम् अनुयाति स्म लक्ष्मणः ॥२-३३-६॥


###Slōka 7###


    ऐश्वर्यस्य रसज्ञः सन् कामिनाम् चैव कामदः ।
    न इच्चति एव अनृतम् कर्तुम् पितरम् धर्म गौरवात् ॥२-३३-७॥


###Slōka 8###


    या न शक्या पुरा द्रष्टुम् भूतैः आकाशगैः अपि ।
    ताम् अद्य सीताम् पश्यन्ति राज मार्ग गता जनाः ॥२-३३-८॥


###Slōka 9###


    अङ्ग राग उचिताम् सीताम् रक्त चन्दन सेविनीम् ।
    वर्षम् उष्णम् च शीतम् च नेष्यति आशु विवर्णताम् ॥२-३३-९॥


###Slōka 10###


    अद्य नूनम् दशरथः सत्त्वम् आविश्य भाषते ।
    न हि राजा प्रियम् पुत्रम् विवासयितुम् अर्हति ॥२-३३-१०॥


###Slōka 11###


    निर्गुणस्य अपि पुत्रस्या काथम् स्यात् विप्रवासनम् ।
    किम् पुनर् यस्य लोको अयम् जितः वृत्तेन केवलम् ॥२-३३-११॥


###Slōka 12###


    आनृशम्स्यम् अनुक्रोशः श्रुतम् शीलम् दमः शमः ।
    राघवम् शोभयन्ति एते षड् गुणाः पुरुष उत्तमम् ॥२-३३-१२॥


###Slōka 13###


    तस्मात् तस्य उपघातेन प्रजाः परम पीडिताः ।
    औदकानि इव सत्त्वानि ग्रीष्मे सलिल सम्क्षयात् ॥२-३३-१३॥


###Slōka 14###


    पीडया पीडितम् सर्वम् जगद् अस्य जगत् पतेः ।
    मूलस्य इव उपघातेन वृक्षः पुष्प फल उपगः ॥२-३३-१४॥


###Slōka 15###


    मूलं ह्येष मनुष्याणाम् धर्मसारो महाद्युतिः ।
    पुष्पम् फलम् च पत्रम् च शाखाश्चा स्येतरे जनाः ॥२-३३-१५॥


###Slōka 16###


    ते लक्ष्मणैव क्षिप्रम् सपत्न्यः सह बान्धवाः ।
    गच्चन्तम् अनुगच्चामः येन गच्चति राघवः ॥२-३३-१६॥


###Slōka 17###


    उद्यानानि परित्यज्य क्षेत्राणि च गृहाणि च ।
    एक दुह्ख सुखा रामम् अनुगच्चाम धार्मिकम् ॥२-३३-१७॥


###Slōka 18###


    समुद्धृत निधानानि परिध्वस्त अजिराणि च ।
    उपात्त धन धान्यानि हृत साराणि सर्वशः ॥२-३३-१८॥


###Slōka 19###


    रजसा अभ्यवकीर्णानि परित्यक्तानि दैवतैः ।
    मूषकैः परिधावद्भिरुद्बिलैरावृतानि च ॥२-३३-१९॥


###Slōka 20###


    अपेतोदकधूमानि हीनसम्मार्जनानि च ।
    प्रनष्टबलिकर्मेज्यमन्त्रहोमजपानि च ॥२-३३-२०॥


###Slōka 21###


    दुष्कालेनेव भग्नानि भिभाजनवन्ति च ।
    अस्मत् त्यक्तानि वेश्मानि कैकेयी प्रतिपद्यताम् ॥२-३३-२१॥


###Slōka 22###


    वनम् नगरम् एव अस्तु येन गच्चति राघवः ।
    अस्माभिः च परित्यक्तम् पुरम् सम्पद्यताम् वनम् ॥२-३३-२२॥


###Slōka 23###


    बिलानि दम्ष्ट्रिणः सर्वे सानूनि मृग पक्षिणः ।
    अस्मत् त्यक्तम् प्रपद्यन्ताम् सेव्यमानम् त्यजन्तु च ॥२-३३-२३॥


###Slōka 24###


    इति एवम् विविधा वाचो नाना जन समीरिताः ।
    तृणमाम्सफलादानाम् देशम् व्यालमृगद्विजम् ॥२-३३-२४॥


###Slōka 25###


    प्रपद्यताम् हि कैकेयी सपुत्रा सहबान्धवैः ।
    राघावेण वने सर्वे सह वत्स्याम निर्वृताः ॥२-३३-२५॥


###Slōka 26###


    इत्येवम् विविधा वाचो नानाजनसमीरिताः।
    शुश्राव रामः श्रुत्वा च न विचक्रे अस्य मानसम् ॥२-३३-२६॥


###Slōka 27###


    स तु वेश्म पितुर्दूरा त्कैलासशिखरप्रभम् ।
    अभिचक्राम धर्मात्मा मत्तमातङ्गविक्रमः ॥२-३३-२७॥


###Slōka 28###


    विनीतवीरपुरुषं प्रविश्य तु नृपालयम् ।
    ददर्शवस्थितम् दीनम् सुमन्त्रमविदूरतः ॥२-३३-२८॥


###Slōka 29###


    प्रतीक्षमाणो अभिजनम् तदा आर्तम् ।
    अनार्त रूपः प्रहसन्न् इव अथ।जगाम रामः पितरम् दिदृक्षुः ।पितुर् निदेशम् विधिवच् चिकीर्षुः ॥२-३३-२९॥


###Slōka 30###


    तत् पूर्वम् ऐक्ष्वाक सुतः महात्मा ।
    रामः गमिष्यन् वनम् आर्त रूपम् ।व्यतिष्ठत प्रेक्ष्य तदा सुमन्त्रम् ।पितुर् महात्मा प्रतिहारण अर्थम् ॥२-३३-३०॥


###Slōka 31###


    पितुर्निदेशेन तु धर्मवत्सलो ।
    वन प्रवेशे कृत बुद्धि निश्चयः ।स राघवः प्रेक्ष्य सुमन्त्रम् अब्रवीन् ।निवेदयस्व आगमनम् नृपाय मे ॥२-३३-३१॥


