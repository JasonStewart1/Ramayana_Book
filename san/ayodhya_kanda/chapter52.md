अयोध्याकाण्डम्
===============================


## Chapter 52  / सर्गः ५२##


###Slōka 1###


    प्रभातायाम् तु शर्वर्याम् पृथु वृक्षा महा यशाः ।
    उवाच रामः सौमित्रिम् लक्ष्मणम् शुभ लक्षणम् ॥२-५२-१॥


###Slōka 2###


    भास्कर उदय कालो अयम् गता भगवती निशा ।
    असौ सुकृष्णो विहगः कोकिलः तात कूजति ॥२-५२-२॥


###Slōka 3###


    बर्हिणानाम् च निर्घोषः श्रूयते नदताम् वने ।
    तराम जाह्नवीम् सौम्य शीघ्रगाम् सागरम् गमाम् ॥२-५२-३॥


###Slōka 4###


    विज्ञाय रामस्य वचः सौमित्रिर् मित्र नन्दनः ।
    गुहम् आमन्त्र्य सूतम् च सो अतिष्ठद् भ्रातुर् अग्रतः ॥२-५२-४॥


###Slōka 5###


    स तु रामस्य वचनम् निशम्य प्रतिगृह्य च ।
    स्थपतिस्तूर्णमाहुय सचिवानिदमब्रवीत् ॥२-५२-५॥


###Slōka 6###


    अस्य वाहनसम्युक्ताम् कर्णग्राहवतीम् शुभाम् ।
    सुप्रताराम् दृढाम् तीर्खे शीग्रम् नावमुपाहर ॥२-५२-६॥


###Slōka 7###


    तम् निशम्य समादेशम् गुहामात्यगणो महान् ।
    उपोह्य रुचिराम् नावम् गुहाय प्रत्यवेदयत् ॥२-५२-७॥


###Slōka 8###


    ततः सप्राञ्जलिर्भूत्वा गुहो राघवमब्रवीत् ।
    उपस्थितेयम् नौर्देव भूयः किम् करवाणि ते ॥२-५२-८॥


###Slōka 9###


    तवामरसुतप्रख्य तर्तुम् सागरगाम् नदीम् ।
    नौरियम् पुरुषव्याग्र! ताम् त्वमारोह सुव्रत! ॥२-५२-९॥


###Slōka 10###


    अथोवाच महातेजा रामो गुहमिदम् वचः ।
    कृतकामोऽस्मि भवता शीघ्रमारोप्यतामिति ॥२-५२-१०॥


###Slōka 11###


    ततः कलापान् सम्नह्य खड्गौ बद्ध्वा च धन्विनौ ।
    जग्मतुर् येन तौ गन्गाम् सीतया सह राघवौ ॥२-५२-११॥


###Slōka 12###


    रामम् एव तु धर्मज्ञम् उपगम्य विनीतवत् ।
    किम् अहम् करवाणि इति सूतः प्रान्जलिर् अब्रवीत् ॥२-५२-१२॥


###Slōka 13###


    ततोऽब्रवीद्दाशरथिः सुमन्त्रम् ।
    स्पृशन् करेणोत्तमदक्षिणेन ।सुमन्त्र शीघ्रम् पुनरेव याहि ।राज्ञः सकाशे भवचाप्रमत्तः ॥२-५२-१३॥


###Slōka 14###


    निवर्तस्व इति उवाच एनम् एतावद्द् हि कृतम् मम ।
    रथम् विहाय पद्भ्याम् तु गमिष्यामि महावनम् ॥२-५२-१४॥


###Slōka 15###


    आत्मानम् तु अभ्यनुज्ञातम् अवेक्ष्य आर्तः स सारथिः ।
    सुमन्त्रः पुरुष व्याघ्रम् ऐक्ष्वाकम् इदम् अब्रवीत् ॥२-५२-१५॥


###Slōka 16###


    न अतिक्रान्तम् इदम् लोके पुरुषेण इह केनचित् ।
    तव सभ्रातृ भार्यस्य वासः प्राकृतवद् वने ॥२-५२-१६॥


###Slōka 17###


    न मन्ये ब्रह्म चर्ये अस्ति स्वधीते वा फल उदयः ।
    मार्दव आर्जवयोः वा अपि त्वाम् चेद् व्यसनम् आगतम् ॥२-५२-१७॥


###Slōka 18###


    सह राघव वैदेह्या भ्रात्रा चैव वने वसन् ।
    त्वम् गतिम् प्राप्स्यसे वीर त्रीम्ल् लोकाम्स् तु जयन्न् इव ॥२-५२-१८॥


###Slōka 19###


    वयम् खलु हता राम ये तया अपि उपवन्चिताः ।
    कैकेय्या वशम् एष्यामः पापाया दुह्ख भागिनः ॥२-५२-१९॥


###Slōka 20###


    इति ब्रुवन्न् आत्म समम् सुमन्त्रः सारथिस् तदा ।
    दृष्ट्वा दुर गतम् रामम् दुह्ख आर्तः रुरुदे चिरम् ॥२-५२-२०॥


###Slōka 21###


    ततः तु विगते बाष्पे सूतम् स्पृष्ट उदकम् शुचिम् ।
    रामः तु मधुरम् वाक्यम् पुनः पुनर् उवाच तम् ॥२-५२-२१॥


###Slōka 22###


    इक्ष्वाकूणाम् त्वया तुल्यम् सुहृदम् न उपलक्षये ।
    यथा दशरथो राजा माम् न शोचेत् तथा कुरु ॥२-५२-२२॥


###Slōka 23###


    शोक उपहत चेताः च वृद्धः च जगती पतिः ।
    काम भार अवसन्नः च तस्मात् एतत् ब्रवीमि ते ॥२-५२-२३॥


###Slōka 24###


    यद् यद् आज्ञापयेत् किम्चित् स महात्मा मही पतिः ।
    कैकेय्याः प्रिय काम अर्थम् कार्यम् तत् अविकान्क्षया ॥२-५२-२४॥


###Slōka 25###


    एतत् अर्थम् हि राज्यानि प्रशासति नर ईश्वराः ।
    यद् एषाम् सर्व कृत्येषु मनो न प्रतिहन्यते ॥२-५२-२५॥


###Slōka 26###


    यद्यथा स महा राजो न अलीकम् अधिगच्चति ।
    न च ताम्यति दुह्खेन सुमन्त्र कुरु तत् तथा ॥२-५२-२६॥


###Slōka 27###


    अदृष्ट दुह्खम् राजानम् वृद्धम् आर्यम् जित इन्द्रियम् ।
    ब्रूयाः त्वम् अभिवाद्य एव मम हेतोर् इदम् वचः ॥२-५२-२७॥


###Slōka 28###


    न एव अहम् अनुशोचामि लक्ष्मणो न च मैथिली ।
    अयोध्यायाः च्युताः च इति वने वत्स्यामह इति वा (महेति!)॥२-५२-२८॥


###Slōka 29###


    चतुर् दशसु वर्षेषु निवृत्तेषु पुनः पुनः ।
    लक्ष्मणम् माम् च सीताम् च द्रक्ष्यसि क्षिप्रम् आगतान् ॥२-५२-२९॥


###Slōka 30###


    एवम् उक्त्वा तु राजानम् मातरम् च सुमन्त्र मे ।
    अन्याः च देवीः सहिताः कैकेयीम् च पुनः पुनः ॥२-५२-३०॥


###Slōka 31###


    आरोग्यम् ब्रूहि कौसल्याम् अथ पाद अभिवन्दनम् ।
    सीताया मम च आर्यस्य वचनाल् लक्ष्मणस्य च ॥२-५२-३१॥


###Slōka 32###


    ब्रूयाः च हि महा राजम् भरतम् क्षिप्रम् आनय ।
    आगतः च अपि भरतः स्थाप्यो नृप मते पदे ॥२-५२-३२॥


###Slōka 33###


    भरतम् च परिष्वज्य यौवराज्ये अभिषिच्य च ।
    अस्मत् सम्तापजम् दुह्खम् न त्वाम् अभिभविष्यति ॥२-५२-३३॥


###Slōka 34###


    भरतः च अपि वक्तव्यो यथा राजनि वर्तसे ।
    तथा मातृषु वर्तेथाः सर्वास्व् एव अविशेषतः ॥२-५२-३४॥


###Slōka 35###


    यथा च तव कैकेयी सुमित्रा च अविशेषतः ।
    तथैव देवी कौसल्या मम माता विशेषतः ॥२-५२-३५॥


###Slōka 36###


    तातस्य प्रियकामेन यौवराज्यमपेक्षता ।
    लोकयोरुभयोः शक्यम् त्वया यत्सुखमेधितुम् ॥२-५२-३६॥


###Slōka 37###


    निवर्त्यमानो रामेण सुमन्त्रः शोक कर्शितः ।
    तत् सर्वम् वचनम् श्रुत्वा स्नेहात् काकुत्स्थम् अब्रवीत् ॥२-५२-३७॥


###Slōka 38###


    यद् अहम् न उपचारेण ब्रूयाम् स्नेहात् अविक्लवः ।
    भक्तिमान् इति तत् तावद् वाक्यम् त्वम् क्षन्तुम् अर्हसि ॥२-५२-३८॥


###Slōka 39###


    कथम् हि त्वद् विहीनो अहम् प्रतियास्यामि ताम् पुरीम् ।
    तव तात वियोगेन पुत्र शोक आकुलाम् इव ॥२-५२-३९॥


###Slōka 40###


    सरामम् अपि तावन् मे रथम् दृष्ट्वा तदा जनः ।
    विना रामम् रथम् दृष्ट्वा विदीर्येत अपि सा पुरी ॥२-५२-४०॥


###Slōka 41###


    दैन्यम् हि नगरी गच्चेद् दृष्ट्वा शून्यम् इमम् रथम् ।
    सूत अवशेषम् स्वम् सैन्यम् हत वीरम् इव आहवे ॥२-५२-४१॥


###Slōka 42###


    दूरे अपि निवसन्तम् त्वाम् मानसेन अग्रतः स्थितम् ।
    चिन्तयन्त्यो अद्य नूनम् त्वाम् निराहाराः कृताः प्रजाः ॥२-५२-४२॥


###Slōka 43###


    दृष्टं तद्धि त्वया राम! यादृशम् त्वत्प्रवासने ।
    प्रजानाम् सम्कुलम् वृत्तम् त्वच्छोकक्लान्तचेतसाम् ॥२-५२-४३॥


###Slōka 44###


    आर्त नादो हि यः पौरैः मुक्तः तत् विप्रवासने ।
    रथस्थम् माम् निशाम्य एव कुर्युः शत गुणम् ततः ॥२-५२-४४॥


###Slōka 45###


    अहम् किम् च अपि वक्ष्यामि देवीम् तव सुतः मया ।
    नीतः असौ मातुल कुलम् सम्तापम् मा कृथाइति ॥२-५२-४५॥


###Slōka 46###


    असत्यम् अपि न एव अहम् ब्रूयाम् वचनम् ईदृशम् ।
    कथम् अप्रियम् एव अहम् ब्रूयाम् सत्यम् इदम् वचः ॥२-५२-४६॥


###Slōka 47###


    मम तावन् नियोगस्थाः त्वद् बन्धु जन वाहिनः ।
    कथम् रथम् त्वया हीनम् प्रवक्ष्यन्ति हय उत्तमाः ॥२-५२-४७॥


###Slōka 48###


    तन्न शक्ष्याम्यहम् गन्तुमयोध्याम् त्वदृतेऽनघ ।
    वनवासानुयानाय मामनुज्ञातुमर्हसि ॥२-५२-४८॥


###Slōka 49###


    यदि मे याचमानस्य त्यागम् एव करिष्यसि ।
    सरथो अग्निम् प्रवेक्ष्यामि त्यक्त मात्रैह त्वया ॥२-५२-४९॥


###Slōka 50###


    भविष्यन्ति वने यानि तपो विघ्न कराणि ते ।
    रथेन प्रतिबाधिष्ये तानि सत्त्वानि राघव ॥२-५२-५०॥


###Slōka 51###


    तत् कृतेन मया प्राप्तम् रथ चर्या कृतम् सुखम् ।
    आशम्से त्वत् कृतेन अहम् वन वास कृतम् सुखम् ॥२-५२-५१॥


###Slōka 52###


    प्रसीद इच्चामि ते अरण्ये भवितुम् प्रत्यनन्तरः ।
    प्रीत्या अभिहितम् इच्चामि भव मे पत्यनन्तरः ॥२-५२-५२॥


###Slōka 53###


    इमे चापि हया वीर यदि ते वनवासिनः ।
    परिचर्याम् करिष्यन्ति प्राप्स्यन्ति परमाम् गतिम् ॥२-५२-५३॥


###Slōka 54###


    तव शुश्रूषणम् मूर्ध्ना करिष्यामि वने वसन् ।
    अयोध्याम् देव लोकम् वा सर्वथा प्रजहाम्य् अहम् ॥२-५२-५४॥


###Slōka 55###


    न हि शक्या प्रवेष्टुम् सा मया अयोध्या त्वया विना ।
    राज धानी महा इन्द्रस्य यथा दुष्कृत कर्मणा ॥२-५२-५५॥


###Slōka 56###


    वन वासे क्षयम् प्राप्ते मम एष हि मनो रथः ।
    यद् अनेन रथेन एव त्वाम् वहेयम् पुरीम् पुनः ॥२-५२-५६॥


###Slōka 57###


    चतुर् दश हि वर्षाणि सहितस्य त्वया वने ।
    क्षण भूतानि यास्यन्ति शतशः तु ततः अन्यथा ॥२-५२-५७॥


###Slōka 58###


    भृत्य वत्सल तिष्ठन्तम् भर्तृ पुत्र गते पथि ।
    भक्तम् भृत्यम् स्थितम् स्थित्याम् त्वम् न माम् हातुम् अर्हसि ॥२-५२-५८॥


###Slōka 59###


    एवम् बहु विधम् दीनम् याचमानम् पुनः पुनः ।
    रामः भृत्य अनुकम्पी तु सुमन्त्रम् इदम् अब्रवीत् ॥२-५२-५९॥


###Slōka 60###


    जानामि परमाम् भक्तिम् मयि ते भर्तृ वत्सल ।
    शृणु च अपि यद् अर्थम् त्वाम् प्रेषयामि पुरीम् इतः ॥२-५२-६०॥


###Slōka 61###


    नगरीम् त्वाम् गतम् दृष्ट्वा जननी मे यवीयसी ।
    कैकेयी प्रत्ययम् गच्चेद् इति रामः वनम् गतः ॥२-५२-६१॥


###Slōka 62###


    परितुष्टा हि सा देवि वन वासम् गते मयि ।
    राजानम् न अतिशन्केत मिथ्या वादी इति धार्मिकम् ॥२-५२-६२॥


###Slōka 63###


    एष मे प्रथमः कल्पो यद् अम्बा मे यवीयसी ।
    भरत आरक्षितम् स्फीतम् पुत्र राज्यम् अवाप्नुयात् ॥२-५२-६३॥


###Slōka 64###


    मम प्रिय अर्थम् राज्ञः च सरथः त्वम् पुरीम् व्रज ।
    सम्दिष्टः च असि या अनर्थाम्स् ताम्स् तान् ब्रूयाः तथा तथा ॥२-५२-६४॥


###Slōka 65###


    इति उक्त्वा वचनम् सूतम् सान्त्वयित्वा पुनः पुनः ।
    गुहम् वचनम् अक्लीबम् रामः हेतुमद् अब्रवीत् ॥२-५२-६५॥


###Slōka 66###


    नेदानीम् गुह योग्योऽयम् वसो मे सजने वने ।
    अवश्यम् ह्याश्रमे वासह् कर्तव्यस्तद्गतो विधिः ॥२-५२-६६॥


###Slōka 67###


    सोऽहम् गृहीत्वा नियमम् तपस्विजनभूषणम् ।
    हितकामः पितुर्भूयः सीताया लक्ष्मणस्य च ॥२-५२-६७॥


###Slōka 68###


    जटाः कृत्वा गमिष्यामि न्यग्रोध क्षीरम् आनय ।
    तत् क्षीरम् राज पुत्राय गुहः क्षिप्रम् उपाहरत् ॥२-५२-६८॥


###Slōka 69###


    लक्ष्मणस्य आत्मनः चैव रामः तेन अकरोज् जटाः ।
    दीर्घबाहुर्नरव्याघ्रो जटिलत्व मधारयत् ॥२-५२-६९॥


###Slōka 70###


    तौ तदा चीर वसनौ जटा मण्डल धारिणौ ।
    अशोभेताम् ऋषि समौ भ्रातरौ राम रक्ष्मणौ ॥२-५२-७०॥


###Slōka 71###


    ततः वैखानसम् मार्गम् आस्थितः सह लक्ष्मणः ।
    व्रतम् आदिष्टवान् रामः सहायम् गुहम् अब्रवीत् ॥२-५२-७१॥


###Slōka 72###


    अप्रमत्तः बले कोशे दुर्गे जन पदे तथा ।
    भवेथा गुह राज्यम् हि दुरारक्षतमम् मतम् ॥२-५२-७२॥


###Slōka 73###


    ततः तम् समनुज्ञाय गुहम् इक्ष्वाकु नन्दनः ।
    जगाम तूर्णम् अव्यग्रः सभार्यः सह लक्ष्मणः ॥२-५२-७३॥


###Slōka 74###


    स तु दृष्ट्वा नदी तीरे नावम् इक्ष्वाकु नन्दनः ।
    तितीर्षुः शीघ्रगाम् गन्गाम् इदम् लक्ष्मणम् अब्रवीत् ॥२-५२-७४॥


###Slōka 75###


    आरोह त्वम् नर व्याघ्र स्थिताम् नावम् इमाम् शनैः ।
    सीताम् च आरोपय अन्वक्षम् परिगृह्य मनस्विनीम् ॥२-५२-७५॥


###Slōka 76###


    स भ्रातुः शासनम् श्रुत्वा सर्वम् अप्रतिकूलयन् ।
    आरोप्य मैथिलीम् पूर्वम् आरुरोह आत्मवाम्स् ततः ॥२-५२-७६॥


###Slōka 77###


    अथ आरुरोह तेजस्वी स्वयम् लक्ष्मण पूर्वजः ।
    ततः निषाद अधिपतिर् गुहो ज्ञातीन् अचोदयत् ॥२-५२-७७॥


###Slōka 78###


    राघवोऽपि महातेजा नावमारुह्य ताम् ततः ।
    ब्रह्मवत् क्षत्रवच्चैव जजाप हितमात्मनः ॥२-५२-७८॥


###Slōka 79###


    आचम्य च यथाशास्त्रम् नदीम् ताम् सह सीतया ।
    प्राणमत्प्रीतिसम्हृष्टो लक्ष्मणश्चामितप्रभः ॥२-५२-७९॥


###Slōka 80###


    अनुज्ञाय सुमन्त्रम् च सबलम् चैव तम् गुहम् ।
    आस्थाय नावम् रामः तु चोदयाम् आस नाविकान् ॥२-५२-८०॥


###Slōka 81###


    ततः तैः चोदिता सा नौः कर्ण धार समाहिता ।
    शुभ स्फ्य वेग अभिहता शीघ्रम् सलिलम् अत्यगात् ॥२-५२-८१॥


###Slōka 82###


    मध्यम् तु समनुप्राप्य भागीरथ्याः तु अनिन्दिता ।
    वैदेही प्रान्जलिर् भूत्वा ताम् नदीम् इदम् अब्रवीत् ॥२-५२-८२॥


###Slōka 83###


    पुत्रः दशरथस्य अयम् महा राजस्य धीमतः ।
    निदेशम् पालयतु एनम् गन्गे त्वद् अभिरक्षितः ॥२-५२-८३॥


###Slōka 84###


    चतुर् दश हि वर्षाणि समग्राणि उष्य कानने ।
    भ्रात्रा सह मया चैव पुनः प्रत्यागमिष्यति ॥२-५२-८४॥


###Slōka 85###


    ततः त्वाम् देवि सुभगे क्षेमेण पुनर् आगता ।
    यक्ष्ये प्रमुदिता गन्गे सर्व काम समृद्धये ॥२-५२-८५॥


###Slōka 86###


    त्वम् हि त्रिपथगा देवि ब्रह्म लोकम् समीक्षसे ।
    भार्या च उदधि राजस्य लोके अस्मिन् सम्प्रदृश्यसे ॥२-५२-८६॥


###Slōka 87###


    सा त्वाम् देवि नमस्यामि प्रशम्सामि च शोभने ।
    प्राप्त राज्ये नर व्याघ्र शिवेन पुनर् आगते ॥२-५२-८७॥


###Slōka 88###


    गवाम् शत सहस्राणि वस्त्राणि अन्नम् च पेशलम् ।
    ब्राह्मणेभ्यः प्रदास्यामि तव प्रिय चिकीर्षया ॥२-५२-८८॥


###Slōka 89###


    सुराघटसहस्रेण माम्सभूतोदनेन च ।
    यक्ष्ये त्वाम् प्रयता देवि पुरीम् पुनरुपागता ॥२-५२-८९॥


###Slōka 90###


    यानि त्वत्तीरवासीनि दैवतानि च सन्ति हि ।
    तानि सर्वाणि यक्ष्यामि तीर्थान्यायतनानि च ॥२-५२-९०॥


###Slōka 91###


    पुनरेव महाबाउर्मया भ्रात्रा च सम्गतः ।
    अयोध्याम् वनवासात्तु प्रविशत्वनघोऽनघे ॥२-५२-९१॥


###Slōka 92###


    तथा सम्भाषमाणा सा सीता गन्गाम् अनिन्दिता ।
    दक्षिणा दक्षिणम् तीरम् क्षिप्रम् एव अभ्युपागमत् ॥२-५२-९२॥


###Slōka 93###


    तीरम् तु समनुप्राप्य नावम् हित्वा नर ऋषभः ।
    प्रातिष्ठत सह भ्रात्रा वैदेह्या च परम् तपः ॥२-५२-९३॥


###Slōka 94###


    अथ अब्रवीन् महा बाहुः सुमित्र आनन्द वर्धनम् ।
    भव सम्रक्षणार्थाय सजने विजनेऽपि वा ॥२-५२-९४॥


###Slōka 95###


    अवश्यम् रक्षणम् कार्यमदृष्टे विजने वने ।
    अग्रतः गच्च सौमित्रे सीता त्वाम् अनुगच्चतु ॥२-५२-९५॥


###Slōka 96###


    पृष्ठतः अहम् गमिष्यामि त्वाम् च सीताम् च पालयन् ।
    अद्य दुह्खम् तु वैदेही वन वासस्य वेत्स्यति ॥२-५२-९६॥


###Slōka 97###


    न हि तावदतिक्रान्ता सुकरा काचन क्रिया ।
    अद्य दुःखम् तु वैदेही वनवासस्य वेत्स्यति ॥२-५२-९७॥


###Slōka 98###


    प्रणष्टजनसम्बाधम् क्षेत्रारामविवर्बितम् ।
    विषमम् च प्रपातम् च वनमद्य प्रवेक्ष्यति ॥२-५२-९८॥


###Slōka 99###


    श्रुत्वा रामस्य वचनम् प्रतिस्थे लक्ष्मण्Oऽग्रतः ।
    अनन्तरम् च सीताया राघवो रघनन्धनः ॥२-५२-९९॥


###Slōka 100###


    गतम् तु गन्गा पर पारम् आशु ।
    रामम् सुमन्त्रः प्रततम् निरीक्ष्य ।अध्व प्रकर्षात् विनिवृत्त दृष्टिर् ।र्मुमोच बाष्पम् व्यथितः तपस्वी ॥२-५२-१००॥


###Slōka 101###


    स लोकपालप्रतिमप्रभाववाम् ।
    स्तीर्त्वा महात्मा वरदो महानदीम् ।ततः समृद्धान् शुभसस्यमालिनः ।क्रमेण वत्सान् मुदितानुपागमत् ॥२-५२-१०१॥


###Slōka 102###


    तौ तत्र हत्वा चतुरः महा मृगान् ।
    वराहम् ऋश्यम् पृषतम् महा रुरुम् ।आदाय मेध्यम् त्वरितम् बुभुक्षितौ।वासाय काले ययतुर् वनः पतिम् ॥२-५२-१०२॥


