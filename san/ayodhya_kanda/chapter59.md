अयोध्याकाण्डम्
===============================


## Chapter 59  / सर्गः ५९##


###Slōka 1 / श्लोक १###


    मम तु अश्वा निवृत्तस्य न प्रावर्तन्त वर्त्मनि ।
    उष्णम् अश्रु विमुन्चन्तः रामे सम्प्रस्थिते वनम् ॥२-५९-१॥


###Slōka 2 / श्लोक २###


    उभाभ्याम् राज पुत्राभ्याम् अथ कृत्वा अहम् ज्ञलिम् ।
    प्रस्थितः रथम् आस्थाय तत् दुह्खम् अपि धारयन् ॥२-५९-२॥


###Slōka 3 / श्लोक ३###


    गुहा इव सार्धम् तत्र एव स्थितः अस्मि दिवसान् बहून् ।
    आशया यदि माम् रामः पुनः शब्दापयेद् इति ॥२-५९-३॥


###Slōka 4 / श्लोक ४###


    विषये ते महा राज माम व्यसन कर्शिताः ।
    अपि वृक्षाः परिम्लानः सपुष्प अन्कुर कोरकाः ॥२-५९-४॥


###Slōka 5 / श्लोक ५###


    उपतप्तोदका नद्यः पल्वलानि सराम्सि च ।
    परिष्कुपलाशानि वनान्युपवनानि च ॥२-५९-५॥


###Slōka 6 / श्लोक ६###


    न च सर्पन्ति सत्त्वानि व्याला न प्रसरन्ति च ।
    राम शोक अभिभूतम् तन् निष्कूजम् अभवद् वनम् ॥२-५९-६॥


###Slōka 7 / श्लोक ७###


    लीन पुष्कर पत्राः च नर इन्द्र कलुष उदकाः ।
    सम्तप्त पद्माः पद्मिन्यो लीन मीन विहम्गमाः ॥२-५९-७॥


###Slōka 8 / श्लोक ८###


    जलजानि च पुष्पाणि माल्यानि स्थलजानि च ।
    न अद्य भान्ति अल्प गन्धीनि फलानि च यथा पुरम् ॥२-५९-८॥


###Slōka 9 / श्लोक ९###


    अत्रोद्यानानि शून्यानि प्रलीनविहगानि च ।
    न चाभिरामानारामान् पश्यामि मनुजर्षभ ॥२-५९-९॥


###Slōka 10 / श्लोक १०###


    प्रविशन्तम् अयोध्याम् माम् न कश्चित् अभिनन्दति ।
    नरा रामम् अपश्यन्तः निह्श्वसन्ति मुहुर् मुहुः ॥२-५९-१०॥


###Slōka 11 / श्लोक ११###


    देव राजरथम् दृष्ट्वा विना राममिहागतम् ।
    दुःखादश्रुमुखः सर्वो राजमार्गगतो जनः ॥२-५९-११॥


###Slōka 12 / श्लोक १२###


    हर्म्यैः विमानैः प्रासादैः अवेक्ष्य रथम् आगतम् ।
    हाहा कार कृता नार्यो राम अदर्शन कर्शिताः ॥२-५९-१२॥


###Slōka 13 / श्लोक १३###


    आयतैः विमलैः नेत्रैः अश्रु वेग परिप्लुतैः ।
    अन्योन्यम् अभिवीक्षन्ते व्यक्तम् आर्ततराः स्त्रियः ॥२-५९-१३॥


###Slōka 14 / श्लोक १४###


    न अमित्राणाम् न मित्राणाम् उदासीन जनस्य च ।
    अहम् आर्ततया कम्चित् विशेषम् न उपलक्षये ॥२-५९-१४॥


###Slōka 15 / श्लोक १५###


    अप्रहृष्ट मनुष्या च दीन नाग तुरम्गमा ।
    आर्त स्वर परिम्लाना विनिह्श्वसित निह्स्वना ॥२-५९-१५॥


###Slōka 16 / श्लोक १६###


    निरानन्दा महा राज राम प्रव्राजन आतुला ।
    कौसल्या पुत्र हीना इवायोध्या प्रतिभाति मा मा ॥२-५९-१६॥


###Slōka 17 / श्लोक १७###


    सूतस्य वचनम् श्रुत्वा वाचा परम दीनया ।
    बाष्प उपहतया राजा तम् सूतम् इदम् अब्रवीत् ॥२-५९-१७॥


###Slōka 18 / श्लोक १८###


    कैकेय्या विनियुक्तेन पाप अभिजन भावया ।
    मया न मन्त्र कुशलैः वृद्धैः सह समर्थितम् ॥२-५९-१८॥


###Slōka 19 / श्लोक १९###


    न सुहृद्भिर् न च अमात्यैः मन्त्रयित्वा न नैगमैः ।
    मया अयम् अर्थः सम्मोहात् स्त्री हेतोह् सहसा कृतः ॥२-५९-१९॥


###Slōka 20 / श्लोक २०###


    भवितव्यतया नूनम् इदम् वा व्यसनम् महत् ।
    कुलस्य अस्य विनाशाय प्राप्तम् सूत यदृच्चया ॥२-५९-२०॥


###Slōka 21 / श्लोक २१###


    सूत यद्य् अस्ति ते किम्चिन् मया अपि सुकृतम् कृतम् ।
    त्वम् प्रापय आशु माम् रामम् प्राणाः सम्त्वरयन्ति माम् ॥२-५९-२१॥


###Slōka 22 / श्लोक २२###


    यद् यद् या अपि मम एव आज्ञा निवर्तयतु राघवम् ।
    न शक्ष्यामि विना राम मुहूर्तम् अपि जीवितुम् ॥२-५९-२२॥


###Slōka 23 / श्लोक २३###


    अथवा अपि महा बाहुर् गतः दूरम् भविष्यति ।
    माम् एव रथम् आरोप्य शीघ्रम् रामाय दर्शय ॥२-५९-२३॥


###Slōka 24 / श्लोक २४###


    वृत्त दम्ष्ट्रः महा इष्वासः क्व असौ लक्ष्मण पूर्वजः ।
    यदि जीवामि साध्व् एनम् पश्येयम् सह सीतया ॥२-५९-२४॥


###Slōka 25 / श्लोक २५###


    लोहित अक्षम् महा बाहुम् आमुक्त मणि कुण्डलम् ।
    रामम् यदि न पश्यामि गमिष्यामि यम क्षयम् ॥२-५९-२५॥


###Slōka 26 / श्लोक २६###


    अतः नु किम् दुह्खतरम् यो अहम् इक्ष्वाकु नन्दनम् ।
    इमाम् अवस्थाम् आपन्नो न इह पश्यामि राघवम् ॥२-५९-२६॥


###Slōka 27 / श्लोक २७###


    हा राम राम अनुज हा हा वैदेहि तपस्विनी ।
    न माम् जानीत दुह्खेन म्रियमाणम् अनाथवत् ॥२-५९-२७॥


###Slōka 28 / श्लोक २८###


    स तेन राजा दुःखेन भृशमर्पितचेतनः ।
    अवगाढः सुदुष्पारम् शोकसागमब्रवीत् ॥२-५९-२८॥


###Slōka 29 / श्लोक २९###


    रामशोकमहाभोगः सीताविरहपारगः ।
    श्वसितोर्मिमहावर्तो बाष्पफेनजलाविलः ॥२-५९-२९॥


###Slōka 30 / श्लोक ३०###


    बाहुविक्षेपमीनौघो विक्रन्दितमहास्वनः ।
    प्रकीर्णकेशशैवालः कैकेयीबडबामुखः ॥२-५९-३०॥


###Slōka 31 / श्लोक ३१###


    ममाश्रुवेगप्रभवः कुब्जावाक्यमहाग्रहः ।
    वरवेलो नृशम्साया रामप्रव्राजनायतः ॥२-५९-३१॥


###Slōka 32 / श्लोक ३२###


    यस्मिन् बत निमग्नोऽहम् कौसल्ये राघवम् विना ।
    दुस्तरः जीवता देवि मया अयम् शोक सागरः ॥२-५९-३२॥


###Slōka 33 / श्लोक ३३###


    अशोभनम् यो अहम् इह अद्य राघवम् ।
    दिदृक्षमाणो न लभे सलक्ष्मणम्इति इव राजा विलपन् महा यहाशःपपात तूर्णम् शयने स मूर्चितः ॥२-५९-३३॥


###Slōka 34 / श्लोक ३४###


    इति विलपति पार्थिवे प्रनष्टे ।
    करुणतरम् द्विगुणम् च राम हेतोः ।वचनम् अनुनिशम्य तस्य देवी ।भयम् अगमत् पुनर् एव राम माता ॥२-५९-३४॥


