अयोध्याकाण्डम्
===============================


## Chapter 17  / सर्गः १७##


###Slōka 1 / श्लोक १###


    स रामः रथम् आस्थाय सम्प्रह्Rष्ट सुह्Rज् जनः ।
    पताकाध्वजसंपन्नं महार्हगुरुधूपितम् ॥२-१७-१॥


###Slōka 2 / श्लोक २###


    अपश्यन् नगरम् श्रीमान् नाना जन समाकुलम् ।
    स ग्Rहैः अभ्र सम्काशैः पाण्डुरैः उपशोभितम् ॥२-१७-२॥


###Slōka 3 / श्लोक ३###


    राज मार्गम् ययौ रामः मध्येन अगरु धूपितम् ।
    चन्दनानाम् च मुख्यानामगुरूणाम् च सम्चयैः ॥२-१७-३॥


###Slōka 4 / श्लोक ४###


    उत्तमानाम् च गन्धानां क्षौमकौशाम्बरस्य च ।
    अविद्धाभिश्च मुक्ताभिरुत्तमैः स्फाटिकैरपि ॥२-१७-४॥


###Slōka 5 / श्लोक ५###


    शोभमानम् असम्बाधम् तम् राज पथम् उत्तमम् ।
    सम्व्Rतम् विविधैः पण्यैः भक्ष्यैः उच्च अवचैः अपि ॥२-१७-५॥


###Slōka 6 / श्लोक ६###


    ददर्श तं राजपथं दिवि देवपथम् यथा ।
    दध्यक्षतहविर्लाजैर्धूपैरगुरुचम्दनैः ॥२-१७-६॥


###Slōka 7 / श्लोक ७###


    नानामाल्योपगंधैश्च सदाभ्यर्चितचत्वरम् ।
    आशीर् वादान् बहून् श्Rण्वन् सुह्Rद्भिः समुदीरितान् ॥२-१७-७॥


###Slōka 8 / श्लोक ८###


    यथा अर्हम् च अपि सम्पूज्य सर्वान् एव नरान् ययौ ।
    पितामहैः आचरितम् तथैव प्रपितामहैः ॥२-१७-८॥


###Slōka 9 / श्लोक ९###


    अद्य उपादाय तम् मार्गम् अभिषिक्तः अनुपालय ।
    यथा स्म लालिताः पित्रा यथा पूर्वैः पितामहैः ॥२-१७-९॥


###Slōka 10 / श्लोक १०###


    ततः सुखतरम् सर्वे रामे वत्स्याम राजनि ।
    अलमद्य हि भुक्तेन परम अर्थैः अलम् च नः ॥२-१७-१०॥


###Slōka 11 / श्लोक ११###


    यथा पश्याम निर्यान्तम् रामम् राज्ये प्रतिष्ठितम् ।
    ततः हि न प्रियतरम् न अन्यत् किम्चित् भविष्यति ॥२-१७-११॥


###Slōka 12 / श्लोक १२###


    यथा अभिषेको रामस्य राज्येन अमित तेजसः ।
    एताः च अन्याः च सुह्Rदाम् उदासीनः कथाः शुभाः ॥२-१७-१२॥


###Slōka 13 / श्लोक १३###


    आत्म सम्पूजनीः श्Rण्वन् ययौ रामः महा पथम् ।
    न हि तस्मान् मनः कश्चिच् चक्षुषी वा नर उत्तमात् ॥२-१७-१३॥


###Slōka 14 / श्लोक १४###


    नरः शक्नोति अपाक्रष्टुम् अतिक्रान्ते अपि राघवे ।
    यश्च रामं न पश्येत्तु यं च रामो न पश्यति ॥२-१७-१४॥


###Slōka 15 / श्लोक १५###


    निन्दतः सर्वलोकेषु स्वात्माप्येनम् विगर्हते ।
    सर्वेषाम् स हि धर्म आत्मा वर्णानाम् कुरुते दयाम् ॥२-१७-१५॥


###Slōka 16 / श्लोक १६###


    चतुर्णाम् हि वयह्स्थानाम् तेन ते तम् अनुव्रताः ।
    चत्पुष्पथान् देवपथाम्श्चैत्यान्यायतनानि च ॥२-१७-१६॥


###Slōka 17 / श्लोक १७###


    प्रदक्षिणम् परिहरन् जगाम नृपतेस्सुतः ।
    स राज कुलम् आसाद्य महा इन्द्र भवन उपमम् ॥२-१७-१७॥


###Slōka 18 / श्लोक १८###


    प्रासादश्पङ्गैर्विविधैः कैलासशिखरोपमैः ।
    आवारयद्भि र्गनं विमानैरिव पाण्डुरैः ॥२-१७-१८॥


###Slōka 19 / श्लोक १९###


    वर्धमानगृहैश्चापि रत्न जालपरिष्कृतैः ।
    तत्पृथिव्यां गृहवरं महेन्द्रसदनोपमम् ॥२-१७-१९॥


###Slōka 20 / श्लोक २०###


    राज पुत्रः पितुर् वेश्म प्रविवेश श्रिया ज्वलन् ।
    स कक्ष्या धन्विभिर्गुप्तास्तिस्रोऽतिक्रम्य वाजिभिः ॥२-१७-२०॥


###Slōka 21 / श्लोक २१###


    पदातिरपरे कक्ष्ये द्वे जगाम नरोत्तमः ।
    स सर्वाः समतिक्रम्य कक्ष्या दशरथ आत्मजः ॥२-१७-२१॥


###Slōka 22 / श्लोक २२###


    सम्निवर्त्य जनम् सर्वम् शुद्ध अन्तः पुरम् अभ्यगात् ।
    तस्मिन् प्रविष्टे पितुर् अन्तिकम् तदा ।जनः स सर्वो मुदितः न्Rप आत्मजे ।प्रतीक्षते तस्य पुनः स्म निर्गमम् ।यथा उदयम् चन्द्रमसः सरित् पतिः ॥२-१७-२२॥


