बालकाण्डम्
===============================


###Slōka 1###


    तपस्स्वाध्याय निरतं तपस्वी वाग्विदां वरम् ।
    नारदं परिपप्रच्छ वाल्मीकिर्मुनिपुंगवम् ॥१-१-१॥


###Slōka 2###


    कोन्वस्मिन् साम्प्रतं लोके गुणवान् कश्च वीर्यवान् ।
    धर्मज्ञश्च कृतज्ञश्च सत्यवाक्यो धृढव्रतः ॥१-१-२॥


###Slōka 3###


    चारित्रेण च को युक्तः सर्वभूतेषु को हितः ।
    विद्वान् कः कः समर्थश्च कश्च एक प्रियदर्शनः ॥१-१-३॥


###Slōka 4###


    आत्मवान् को जित क्रोधो द्युतिमान् कः अनसूयकः ।
    कस्य बिभ्यति देवाः च जात रोषस्य संयुगे ॥१-१-४॥


###Slōka 5###


    एतत् इच्छामि अहम् श्रोतुम् परम् कौतूहलम् हि मे ।
    महर्षे त्वम् समर्थोऽसि ज्ञातुम् एवम् विधम् नरम् ॥१-१-५॥


###Slōka 6###


    श्रुत्वा च एतत् त्रिलोकज्ञो वाल्मीकेः नारदो वचः ।
    श्रूयताम् इति च आमंत्र्य प्रहृष्टो वाक्यम् अब्रवीत् ॥१-१-६॥


###Slōka 7###


    बहवो दुर्लभाः च एव ये त्वया कीर्तिता गुणाः ।
    मुने वक्ष्ष्यामि अहम् बुद्ध्वा तैः उक्तः श्रूयताम् नरः ॥१-१-७॥


###Slōka 8###


    इक्ष्वाकु वंश प्रभवो रामो नाम जनैः श्रुतः ।
    नियत आत्मा महावीर्यो द्युतिमान् धृतिमान् वशी ॥१-१-८॥


###Slōka 9###


    बुद्धिमान् नीतिमान् वाङ्ग्मी श्रीमान् शत्रु निबर्हणः ।
    विपुलांसो महाबाहुः कंबु ग्रीवो महाहनुः ॥१-१-९॥


###Slōka 10###


    महोरस्को महेष्वासो गूढ जत्रुः अरिन्दमः ।
    आजानु बाहुः सुशिराः सुललाटः सुविक्रमः ॥१-१-१०॥


###Slōka 11###


    समः सम विभक्त अंगः स्निग्ध वर्णः प्रतापवान् ।
    पीन वक्षा विशालाक्षो लक्ष्मीवान् शुभ लक्षणः ॥१-१-११॥


###Slōka 12###


    धर्मज्ञः सत्यसन्धः च प्रजानाम् च हिते रतः ।
    यशस्वी ज्ञानसंपन्नः शुचिः वश्यः समाधिमान् ॥१-१-१२॥


###Slōka 13###


    प्रजापति समः श्रीमान् धता रिपु निषूदनः ।
    रक्षिता जीवलोकस्य धर्मस्य परि रक्षिता॥१-१-१३॥


###Slōka 14###


    रक्षिता स्वस्य धर्मस्य स्व जनस्य च रक्षिता ।
    वेद वेदाङ्ग तत्त्वज्ञो धनुर् वेदे च निष्ठितः ॥१-१-१४॥


###Slōka 15###


    सर्व शास्त्र अर्थ तत्त्वज्ञो स्मृतिमान् प्रतिभानवान् ।
    सर्वलोक प्रियः साधुः अदीनाअत्मा विचक्षणः ॥१-१-१५॥


###Slōka 16###


    सर्वदा अभिगतः सद्भिः समुद्र इव सिन्धुभिः ।
    अर्यः सर्वसमः च एव सदैव प्रिय दर्शनः ॥१-१-१६॥


###Slōka 17###


    स च सर्व गुणोपेतः कौसल्य आनंद वर्धनः ।
    समुद्र इव गाम्भीर्ये धैर्येण हिमवान् इव ॥१-१-१७॥


###Slōka 18###


    विष्णुना सदृशो वीर्ये सोमवत् प्रिय दर्शनः ।
    काल अग्नि सदृशः क्रोधे क्षमया पृथ्वी समः ॥१-१-१८॥


###Slōka 19###


    धनदेन समः त्यागे सत्ये धर्म इव अपरः ।
    तम् एवम् गुण संपन्नम् रामम् सत्य पराक्रमम् ॥१-१-१९॥


###Slōka 20###


    ज्येष्टम् श्रेष्ट गुणैः युक्तम् प्रियम् दशरथः सुतम् ।
    प्रकृतीनाम् हितैः युक्तम् प्रकृति प्रिय काम्यया ॥१-१-२०॥


###Slōka 21###


    यौव राज्येन संयोक्तुम् ऐच्छत् प्रीत्या महीपतिः ।
    तस्य अभिषेक संभारान् दृष्ट्वा भार्या अथ कैकयी ॥१-१-२१॥


###Slōka 22###


    पूर्वम् दत्त वरा देवी वरम् एनम् अयाचत ।
    विवासनम् च रामस्य भरतस्य अभिषेचनम् ॥१-१-२२॥


###Slōka 23###


    स सत्य वचनात् राजा धर्म पाशेन संयतः ।
    विवासयामास सुतम् रामम् दशरथः प्रियम् ॥१-१-२३॥


###Slōka 24###


    स जगाम वनम् वीरः प्रतिज्ञाम् अनुपालयन् ।
    पितुर् वचन निर्देशात् कैकेय्याः प्रिय कारणात् ॥१-१-२४॥


###Slōka 25###


    तम् व्रजंतम् प्रियो भ्राता लक्ष्मणः अनुजगाम ह ।
    स्नेहात् विनय संपन्नः सुमित्र आनंद वर्धनः ॥१-१-२५॥


###Slōka 26###


    भ्रातरम् दयितो भ्रातुः सौभ्रात्रम् अनु दर्शयन् ।
    रामस्य दयिता भार्या नित्यम् प्राण समा हिता ॥१-१-२६॥


###Slōka 27###


    जनकस्य कुले जाता देव मायेव निर्मिता ।
    सर्व लक्षण संपन्ना नारीणाम् उत्तमा वधूः ॥१-१-२७॥


###Slōka 28###


    सीताप्य अनुगता रामम् शशिनम् रोहिणी यथा ।
    पौरैः अनुगतो दूरम् पित्रा दशरथेन च ॥१-१-२८॥


###Slōka 29###


    शृन्गिबेर पुरे सूतम् गंगा कूले व्यसर्जयत् ।
    गुहम् आसाद्य धर्मात्मा निषाद अधिपतिम् प्रियम् ॥१-१-२९॥


###Slōka 30###


    गुहेअन सहितो रामो लक्ष्मणेन च सीतया ।
    ते वनेन वनम् गत्वा नदीः तीर्त्वा बहु उदकाः ॥१-१-३०॥


###Slōka 31###


    चित्रकूटम् अनुप्राप्य भरद्वाजस्य शासनात् ।
    रम्यम् आवसथम् कृत्वा रममाणा वने त्रयः ॥१-१-३१॥


###Slōka 32###


    देव गन्धर्व संकाशाः तत्र ते न्यवसन् सुखम् ।
    चित्रकूटम् गते रामे पुत्र शोक आतुरः तथा ॥१-१-३२॥


###Slōka 33###


    राजा दशरथः स्वर्गम् जगाम विलपन् सुतम् ।
    गते तु तस्मिन् भरतो वसिष्ठ प्रमुखैः द्विजैः ॥१-१-३३॥


###Slōka 34###


    नियुज्यमानो राज्याय न इच्छत् राज्यम् महाबलः ।
    स जगाम वनम् वीरो राम पाद प्रसादकः ॥१-१-३४॥


###Slōka 35###


    गत्वा तु स महात्मानम् रामम् सत्य पराक्रमम् ।
    अयाचत् भ्रातरम् रामम् आर्य भाव पुरस्कृतः ॥१-१-३५॥


###Slōka 36###


    त्वम् एव राजा धर्मज्ञ इति रामम् वचः अब्रवीत् ।
    रामोऽपि परमोदारः सुमुखः सुमहायशाः ॥१-१-३६॥


###Slōka 37###


    न च इच्छत् पितुर् आदेशात् राज्यम् रामो महाबलः ।
    पादुके च अस्य राज्याय न्यासम् दत्त्वा पुनः पुनः ॥१-१-३७॥


###Slōka 38###


    निवर्तयामास ततो भरतम् भरत अग्रजः ।
    स कामम् अनवाप्य एव राम पादा उपस्पृशन् ॥१-१-३८॥


###Slōka 39###


    नन्दि ग्रामे अकरोत् राज्यम् राम आगमन कांक्षया ।
    गते तु भरते श्रीमान् सत्य सन्धो जितेन्द्रियः ॥१-१-३९॥


###Slōka 40###


    रामः तु पुनः आलक्ष्य नागरस्य जनस्य च ।
    तत्र आगमनम् एकाग्रो दण्डकान् प्रविवेश ह ॥१-१-४०॥


###Slōka 41###


    प्रविश्य तु महाअरण्यम् रामो राजीव लोचनः ।
    विराधम् राक्षसम् हत्वा शरभंगम् ददर्श ह ॥१-१-४१॥


###Slōka 42###


    सुतीक्ष्णम् च अपि अगस्त्यम् च अगस्त्य भ्रातरम् तथा ।
    अगस्त्य वचनात् च एव जग्राह ऐन्द्रम् शरासनम् ॥१-१-४२॥


###Slōka 43###


    खड्गम् च परम प्रीतः तूणी च अक्षय सायकौ ।
    वसतः तस्य रामस्य वने वन चरैः सह ॥१-१-४३॥


###Slōka 44###


    ऋषयः अभ्यागमन् सर्वे वधाय असुर रक्षसाम् ।
    स तेषाम् प्रति शुश्राव राक्षसानाम् तथा वने ॥१-१-४४॥


###Slōka 45###


    प्रतिज्ञातः च रामेण वधः संयति रक्षसाम् ।
    ऋषीणाम् अग्नि कल्पानाम् दंडकारण्य वासीनाम् ॥१-१-४५॥


###Slōka 46###


    तेन तत्र एव वसता जनस्थान निवासिनी ।
    विरूपिता शूर्पणखा राक्षसी काम रूपिणी ॥१-१-४६॥


###Slōka 47###


    ततः शूर्पणखा वाक्यात् उद्युक्तान् सर्व राक्षसान् ।
    खरम् त्रिशिरसम् च एव दूषणम् च एव राक्षसम् ॥१-१-४७॥


###Slōka 48###


    निजघान रणे रामः तेषाम् च एव पद अनुगान् ।
    वने तस्मिन् निवसता जनस्थान निवासिनाम् ॥१-१-४८॥


###Slōka 49###


    रक्षसाम् निहतानि असन् सहस्राणि चतुर् दश ।
    ततो ज्ञाति वधम् श्रुत्वा रावणः क्रोध मूर्छितः ॥१-१-४९॥


###Slōka 50###


    सहायम् वरयामास मारीचम् नाम राक्षसम् ।
    वार्यमाणः सुबहुशो मारीचेन स रावणः ॥१-१-५०॥


###Slōka 51###


    न विरोधो बलवता क्षमो रावण तेन ते ।
    अनादृत्य तु तत् वाक्यम् रावणः काल चोदितः ॥१-१-५१॥


###Slōka 52###


    जगाम सह मारीचः तस्य आश्रम पदम् तदा ।
    तेन मायाविना दूरम् अपवाह्य नृप आत्मजौ ॥१-१-५२॥


###Slōka 53###


    जहार भार्याम् रामस्य गृध्रम् हत्वा जटायुषम् ।
    गृध्रम् च निहतम् दृष्ट्वा हृताम् श्रुत्वा च मैथिलीम् ॥१-१-५३॥


###Slōka 54###


    राघवः शोक संतप्तो विललाप आकुल इन्द्रियः ।
    ततः तेन एव शोकेन गृध्रम् दग्ध्वा जटायुषम् ॥१-१-५४॥


###Slōka 55###


    मार्गमाणो वने सीताम् राक्षसम् संददर्श ह ।
    कबंधम् नाम रूपेण विकृतम् घोर दर्शनम् ॥१-१-५५॥


###Slōka 56###


    तम् निहत्य महाबाहुः ददाह स्वर्गतः च सः ।
    स च अस्य कथयामास शबरीम् धर्म चारिणीम् ॥१-१-५६॥


###Slōka 57###


    श्रमणाम् धर्म निपुणाम् अभिगच्छ इति राघव ।
    सः अभ्य गच्छन् महातेजाः शबरीम् शत्रु सूदनः ॥१-१-५७॥


###Slōka 58###


    शबर्या पूजितः सम्यक् रामो दशरथ आत्मजः ।
    पंपा तीरे हनुमता संगतो वानरेण ह ॥१-१-५८॥


###Slōka 59###


    हनुमत् वचनात् च एव सुग्रीवेण समागतः ।
    सुग्रीवाय च तत् सर्वम् शंसत् रामो महाबलः ॥१-१-५९॥


###Slōka 60###


    आदितः तत् यथा वृत्तम् सीतायाः च विशेषतः ।
    सुग्रीवः च अपि तत् सर्वम् श्रुत्वा रामस्य वानरः ॥१-१-६०॥


###Slōka 61###


    चकार सख्यम् रामेण प्रीतः च एव अग्नि साक्षिकम् ।
    ततो वानर राजेन वैर अनुकथनम् प्रति ॥१-१-६१॥


###Slōka 62###


    रामाय आवेदितम् सर्वम् प्रणयात् दुःखितेन च ।
    प्रतिज्ञातम् च रामेण तदा वालि वधम् प्रति ॥१-१-६२॥


###Slōka 63###


    वालिनः च बलम् तत्र कथयामास वानरः ।
    सुग्रीवः शंकितः च आसीत् नित्यम् वीर्येण राघवे ॥१-१-६३॥


###Slōka 64###


    राघवः प्रत्ययार्थम् तु दुंदुभेः कायम् उत्तमम् ।
    दर्शयामास सुग्रीवः महापर्वत संनिभम् ॥१-१-६४॥


###Slōka 65###


    उत्स्मयित्वा महाबाहुः प्रेक्ष्य च अस्ति महाबलः ।
    पाद अंगुष्टेन चिक्षेप संपूर्णम् दश योजनम् ॥१-१-६५॥


###Slōka 66###


    बिभेद च पुनः सालान् सप्त एकेन महा इषुणा ।
    गिरिम् रसातलम् चैव जनयन् प्रत्ययम् तथा ॥१-१-६६॥


###Slōka 67###


    ततः प्रीत मनाः तेन विश्वस्तः स महाकपिः ।
    किष्किंधाम् राम सहितो जगाम च गुहाम् तदा ॥१-१-६७॥


###Slōka 68###


    ततः अगर्जत् हरिवरः सुग्रीवो हेम पिंगलः ।
    तेन नादेन महता निर्जगाम हरीश्वरः ॥१-१-६८॥


###Slōka 69###


    अनुमान्य तदा ताराम् सुग्रीवेण समागतः ।
    निजघान च तत्र एनम् शरेण एकेन राघवः ॥१-१-६९॥


###Slōka 70###


    ततः सुग्रीव वचनात् हत्वा वालिनम् आहवे ।
    सुग्रीवम् एव तत् राज्ये राघवः प्रत्यपादयत् ॥१-१-७०॥


###Slōka 71###


    स च सर्वान् समानीय वानरान् वानरर्षभः ।
    दिशः प्रस्थापयामास दिदृक्षुः जनक आत्मजाम् ॥१-१-७१॥


###Slōka 72###


    ततो गृध्रस्य वचनात् संपातेः हनुमान् बली ।
    शत योजन विस्तीर्णम् पुप्लुवे लवण अर्णवम् ॥१-१-७२॥


###Slōka 73###


    तत्र लंकाम् समासाद्य पुरीम् रावण पालिताम् ।
    ददर्श सीताम् ध्यायन्तीम् अशोक वनिकाम् गताम् ॥१-१-७३॥


###Slōka 74###


    निवेदयित्वा अभिज्ञानम् प्रवृत्तिम् च निवेद्य च ।
    समाश्वास्य च वैदेहीम् मर्दयामास तोरणम् ॥१-१-७४॥


###Slōka 75###


    पंच सेन अग्रगान् हत्वा सप्त मंत्रि सुतान् अपि ।
    शूरम् अक्षम् च निष्पिष्य ग्रहणम् समुपागमत् ॥१-१-७५॥


###Slōka 76###


    अस्त्रेण उन्मुक्तम् आत्मानम् ज्ञात्वा पैतामहात् वरात् ।
    मर्षयन् राक्षसान् वीरो यन्त्रिणः तान् यदृच्छया ॥१-१-७६॥


###Slōka 77###


    ततो दग्ध्वा पुरीम् लंकाम् ऋते सीताम् च मैथिलीम् ।
    रामाय प्रियम् आख्यातुम् पुनः आयात् महाकपिः ॥१-१-७७॥


###Slōka 78###


    सः अभिगम्य महात्मानम् कृत्वा रामम् प्रदक्षिणम् ।
    न्यवेदयत् अमेयात्मा दृष्टा सीता इति तत्त्वतः ॥१-१-७८॥


###Slōka 79###


    ततः सुग्रीव सहितो गत्वा तीरम् महा उदधेः ।
    समुद्रम् क्षोभयामास शरैः आदित्य सन्निभैः ॥१-१-७९॥


###Slōka 80###


    दर्शयामास च आत्मानम् समुद्रः सरिताम् पतिः ।
    समुद्र वचनात् च एव नलम् सेतुम् अकारयत् ॥१-१-८०॥


###Slōka 81###


    तेन गत्वा पुरीम् लंकाम् हत्वा रावणम् आहवे ।
    रामः सीताम् अनुप्राप्य पराम् व्रीडाम् उपागमत् ॥१-१-८१॥


###Slōka 82###


    ताम् उवाच ततः रामः परुषम् जन संसदि ।
    अमृष्यमाणा सा सीता विवेश ज्वलनम् सती ॥१-१-८२॥


###Slōka 83###


    ततः अग्नि वचनात् सीताम् ज्ञात्वा विगत कल्मषाम् ।
    कर्मणा तेन महता त्रैलोक्यम् स चराचरम् ॥१-१-८३॥


###Slōka 84###


    स देवर्षि गणम् तुष्टम् राघवस्य महात्मनः ॥बभौ रामः संप्रहृष्टः पूजितः सर्व देवतैः ॥१-१-८४॥


###Slōka 85###


    अभ्यषिच्य च लंकायाम् राक्षस इन्द्रम् विभीषणम् ।
    कृतकृत्यः तदा रामो विज्वरः प्रमुमोद ह ॥१-१-८५॥


###Slōka 86###


    देवताभ्यो वराम् प्राप्य समुत्थाप्य च वानरान् ।
    अयोध्याम् प्रस्थितः रामः पुष्पकेण सुहृत् वृतः ॥१-१-८६॥


###Slōka 87###


    भरद्वाज आश्रमम् गत्वा रामः सत्यपराक्रमः ।
    भरतस्य अंतिकम् रामो हनूमंतम् व्यसर्जयत् ॥१-१-८७॥


###Slōka 88###


    पुनः आख्यायिकाम् जल्पन् सुग्रीव सहितः तदा ।
    पुष्पकम् तत् समारूह्य नंदिग्रामम् ययौ तदा ॥१-१-८८॥


###Slōka 89###


    नंदिग्रामे जटाम् हित्वा भ्रातृभिः सहितो अनघः ।
    रामः सीताम् अनुप्राप्य राज्यम् पुनः अवाप्तवान् ॥१-१-८९॥


###Slōka 90###


    प्रहृष्टो मुदितो लोकः तुष्टः पुष्टः सुधार्मिकः ।
    निरामयो हि अरोगः च दुर्भिक्ष भय वर्जितः ॥१-१-९०॥


###Slōka 91###


    न पुत्र मरणम् केचित् द्रक्ष्यन्ति पुरुषाः क्वचित् ।
    नार्यः च अविधवा नित्यम् भविष्यन्ति पति व्रताः ॥१-१-९१॥


###Slōka 92###


    न च अग्निजम् भयम् किन्चित् न अप्सु मज्जन्ति जन्तवः ।
    न वातजम् भयम् किन्चित् न अपि ज्वर कृतम् तथा ॥१-१-९२॥


###Slōka 93###


    न च अपि क्षुत् भयम् तत्र न तस्कर भयम् तथा ।
    नगराणि च राष्ट्राणि धन धान्य युतानि च ॥१-१-९३॥


###Slōka 94###


    नित्यम् प्रमुदिताः सर्वे यथा कृत युगे तथा ।
    अश्वमेध शतैः इष्ट्वा तथा बहु सुवर्णकैः ॥१-१-९४॥


###Slōka 95###


    गवाम् कोट्ययुतम् दत्त्वा विद्वभ्यो विधि पूर्वकम् ।
    असंख्येयम् धनम् दत्त्वा ब्राह्मणेभो महायशाः ॥१-१-९५॥


###Slōka 96###


    राज वंशान् शत गुणान् स्थाप इष्यति राघवः ।
    चातुर् वर्ण्यम् च लोके अस्मिन् स्वे स्वे धर्मे नियोक्ष्यति ॥१-१-९६॥


###Slōka 97###


    दश वर्ष सहस्राणि दश वर्ष शतानि च ।
    रामो राज्यम् उपासित्वा ब्रह्म लोकम् प्रयास्यति ॥१-१-९७॥


###Slōka 98###


    इदम् पवित्रम् पापघ्नम् पुण्यम् वेदैः च संमितम् ।
    यः पठेत् राम चरितम् सर्व पापैः प्रमुच्यते ॥१-१-९८॥


###Slōka 99###


    एतत् आख्यानम् आयुष्यम् पठन् रामायणम् नरः ।
    स पुत्र पौत्रः स गणः प्रेत्य स्वर्गे महीयते ॥१-१-९९॥


###Slōka 100###


    पठन् द्विजो वाक् ऋषभत्वम् ईयात् ।
    स्यात् क्षत्रियो भूमि पतित्वम् ईयात् ॥वणिक् जनः पण्य फलत्वम् ईयात् ।जनः च शूद्रो अपि महत्त्वम् ईयात् ॥१-१-१००॥


