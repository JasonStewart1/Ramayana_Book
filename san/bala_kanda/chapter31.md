बालकाण्डम्
===============================


###Slōka 1###


    अथ ताम् रजनीम् तत्र कृतार्थौ राम लक्षणौ ।
    ऊषतुर् मुदितौ वीरौ प्रहृष्टेन अंतरात्मना ॥१-३१-१॥


###Slōka 2###


    प्रभातायाम् तु शर्वर्याम् कृत पौर्व अह्णिक क्रियौ ।
    विश्वामित्रम् ऋषीम् च अन्यान् सहितौ अभिजग्मतुः ॥१-३१-२॥


###Slōka 3###


    अभिवाद्य मुनि श्रेष्ठम् ज्वलंतम् इव पावकम् ।
    ऊचतुर् परमोदारम् वाक्यम् मधुर भाषिणौ ॥१-३१-३॥


###Slōka 4###


    इमौ स्म मुनि शार्दूल किंकरौ समुपस्थितौ ।
    आज्ञापय मुनिश्रेष्ठ शासनम् करवाव किम् ॥१-३१-४॥


###Slōka 5###


    एवम् उक्ते तयोः वाक्यम् सर्व एव महर्षयः ।
    विश्वामित्रम् पुरस्कृत्य रामम् वचनम् अब्रुवन् ॥१-३१-५॥


###Slōka 6###


    मैथिलस्य नरश्रेष्ठ जनकस्य भविष्यति ।
    यज्नः परम धर्मिष्ठः तत्र यास्यामहे वयम् ॥१-३१-६॥


###Slōka 7###


    त्वम् चैव नरशार्दूल सह अस्माभिर् गमिष्यसि ।
    अद्भुतम् च धनू रत्नम् तत्र त्वम् द्रष्टुम् अर्हसि ॥१-३१-७॥


###Slōka 8###


    तद्धि पूर्वम् नरश्रेष्ठ दत्तम् सदसि दैवतैः ।
    अप्रमेय बलम् घोरम् मखे परम भास्वरम् ॥१-३१-८॥


###Slōka 9###


    न अस्य देवा न गंधर्वा न असुरा न च राक्षसाः ।
    कर्तुम् आरोपणम् शक्ता न कथंचन मानुषाः ॥१-३१-९॥


###Slōka 10###


    धनुषस्य तस्य वीर्यम् हि जिज्ञासन्तो महीक्षितः ।
    न शेकुर् आरोपयितुम् राजपुत्रा महाबलाः ॥१-३१-१०॥


###Slōka 11###


    तद् धनुर् नरशार्दूल मैथिलस्य महात्मनः ।
    तत्र द्रक्ष्यसि काकुत्स्थ यज्ञम् च परम अद्भुतम् ॥१-३१-११॥


###Slōka 12###


    तद्धि यज्ञ फलम् तेन मैथिलेन उत्तमम् धनुः ।
    याचितम् नर शार्दूल सुनाभम् सर्व दैवतैः ॥१-३१-१२॥


###Slōka 13###


    आयागभूतम् नृपतेः तस्य वेश्मनि राघव ।
    अर्चितम् विविधैः गन्धैः धूपैः च अगुरु गंध्भिः ॥१-३१-१३॥


###Slōka 14###


    एवम् उक्त्वा मुनिवरः प्रस्थानम् अकरोत् तदा ।
    स ऋषि संघः स काकुत्स्थ आमंत्र्य वन देवताः ॥१-३१-१४॥


###Slōka 15###


    स्वस्ति वो अस्तु गमिष्यामि सिद्धः सिद्ध आश्रमात् अहम् ।
    उत्तरे जाह्नवी तीरे हिमवंतम् शिलोच्चयम् ॥१-३१-१५॥


###Slōka 16###


    इति उक्त्वा मुनिशार्दूलः कौशिकः स तपोधनः ।
    उत्तराम् दिशम् उद्दिश्य प्रस्थातुम् उपचक्रमे ॥१-३१-१६॥


###Slōka 17###


    तम् व्रजंतम् मुनिवरम् अन्वगात् अनुसारिणाम् ।
    शकटी शत मात्रम् तु प्रयाणे ब्रह्म वादिनाम् ॥१-३१-१७॥


###Slōka 18###


    मृग पक्षि गणाः चैव सिद्ध आश्रम निवासिनः ।
    अनुजग्मुर् महात्मानम् विश्वामित्रम् तपोधनम् ॥१-३१-१८॥


###Slōka 19###


    निवर्तयामास ततः स ऋसि सन्घः स पक्षिणः ।
    ते गत्वा दूरम् अध्वानम् लम्बमाने दिवाकरे ॥१-३१-१९॥


###Slōka 20###


    वासम् चक्रुर् मुनि गणाः शोणा कूले समाहिताः ।
    ते अस्तम् गते दिनकरे स्नात्वा हुत हुताशनाः ॥१-३१-२०॥


###Slōka 21###


    विश्वामित्रम् पुरस्कृत्य निषेदुर् अमित ओजसः ।
    रामो अपि सह सौमित्रिः मुनीम् तान् अभिपूज्य च ॥१-३१-२१॥


###Slōka 22###


    अग्रतो निषसाद अथ विश्वामित्रस्य धीमतः ।
    अथ रामो महातेजा विश्वामित्रम् तपोधनम् ॥१-३१-२२॥


###Slōka 23###


    पप्रच्छ मुनिशार्दूलम् कौतूहल समन्वितः ।
    भगवन् कः नु अयम् देशः समृद्ध वन शोभितः ॥१-३१-२३॥


###Slōka 24###


    श्रोतुम् इच्छामि भद्रम् ते वक्तुम् अर्हसि तत्त्वतः ।
    चोदितो राम वाक्येन कथयामास सुव्रतः ।तस्य देशस्य निखिलम् ऋषि मध्ये महातपाः ॥१-३१-२४॥


