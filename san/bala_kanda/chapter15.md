बालकाण्डम्
===============================


###Slōka 1###


    मेधावी तु ततो ध्यात्वा स किङ्चित् इदम् उत्तरम् ।
    लब्ध सङ्ज्ञः ततः तम् तु वेदज्ञो नृपम् अब्रवीत् ॥१-१५-१॥


###Slōka 2###


    इष्टिम् तेऽहम् करिष्यामि पुत्रीयाम् पुत्र कारणात् ।
    अथर्व सिरसि प्रोक्तैः मन्त्रैः सिद्धाम् विधानतः ॥१-१५-२॥


###Slōka 3###


    ततः प्राक्रमत् इदम् इष्टिम् ताम् पुत्रीयाम् पुत्र कारणात् ।
    जुहाव अग्नौ च तेजस्वी मन्त्र दृष्टेन कर्मणा ॥१-१५-३॥


###Slōka 4###


    ततो देवाः स गन्धर्वाः सिद्धाः च परम ऋषयः ।
    भाग प्रतिग्रहार्थम् वै समवेता यथाविधि ॥१-१५-४॥


###Slōka 5###


    ताः समेत्य यथा न्यायम् तस्मिन् सदसि देवताः ।
    अब्रुवन् लोक कर्तारम् ब्रह्माणम् वचनम् ततः ॥१-१५-५॥


###Slōka 6###


    भगवन् त्वत् प्रसादेन रावणो नाम राक्षसः ।
    सर्वान् नो बाधते वीर्यात् शासितुम् तम् न शक्नुमः ॥१-१५-६॥


###Slōka 7###


    त्वया तस्मै वरो दत्तः प्रीतेन भगवन् तदा ।
    मानयन्तः च तम् नित्यम् सर्वम् तस्य क्षमामहे ॥१-१५-७॥


###Slōka 8###


    उद्वेजयति लोकान् त्रीन् उच्छ्रितान् द्वेष्टि दुर्मतिः ।
    शक्रम् त्रिदश राजानम् प्रधर्षयितुम् इच्छति ॥१-१५-८॥


###Slōka 9###


    ऋषीन् यक्षान् स गन्धर्वान् असुरान् ब्राह्मणान् तथा ।
    अतिक्रामति दुर्धर्षो वर दानेन मोहितः ॥१-१५-९॥


###Slōka 10###


    नैनम् सूर्यः प्रतपति पार्श्वे वाति न मारुतः ।
    चलोर्मिमाली तम् दृष्ट्वा समुद्रोऽपि न कम्पते ॥१-१५-१०॥


###Slōka 11###


    तन् महन्नो भयम् तस्मात् राक्षसात् घोर दर्शनात् ।
    वधार्थम् तस्य भगवन् उपायम् कर्तुम् अर्हसि ॥१-१५-११॥


###Slōka 12###


    एवम् उक्तः सुरैः सर्वैः चिन्तयित्वा ततोऽब्रवीत् ।
    हन्ता अयम् विदितः तस्य वधोपायो दुरात्मनः ॥१-१५-१२॥


###Slōka 13###


    तेन गन्धर्व यक्षाणाम् देवतानाम् च रक्षसाम् ।
    अवध्योऽस्मि इति वागुक्ता तथेति उक्तम् च तन् मया ॥१-१५-१३॥


###Slōka 14###


    न अकीर्तयत् अवज्ञानात् तत् रक्षो मानुषाम् तदा ।
    तस्मात् स मानुषात् वध्यो मृत्युः न अन्योऽस्य विद्यते ॥१-१५-१४॥


###Slōka 15###


    एतत् श्रुत्वा प्रियम् वाक्यम् ब्रह्मणा समुदाहृतम् ।
    देवा महर्षयः सर्वे प्रहृष्टाः ते अभवन् तदा ॥१-१५-१५॥


###Slōka 16###


    एतस्मिन् अनन्तरे विष्णुः उपयातो महाद्युतिः ।
    श्ङ्ख चक्र गदा पाणिः पीत वासा जगत्पतिः ॥१-१५-१६॥


###Slōka 17###


    वैनतेयम् समारूह्य भास्कर तोयदम् यथा ।
    तप्त हाटक केयूरो वन्द्यमानः सुरोत्तमैः ॥१-१५-१७॥


###Slōka 18###


    ब्रह्मणा च समागम्य तत्र तस्थौ समाहितः ।
    तम् अब्रुवन् सुराः सर्वे समभिष्टूय संनताः ॥१-१५-१८॥


###Slōka 19###


    त्वाम् नियोक्ष्यामहे विष्णो लोकानाम् हित काम्यया ।
    राज्ञो दशरथस्य त्वम् अयोध्य अधिपतेः विभोः ॥१-१५-१९॥


###Slōka 20###


    धर्मज्ञस्य वदान्यस्य महर्षि सम तेजसः ।
    अस्य भार्यासु तिसृषु ह्री श्री कीर्ति उपमासु च ॥१-१५-२०॥


###Slōka 21###


    विष्णो पुत्रत्वम् आगच्छ कृत्वा आत्मानम् चतुर्विधम् ।
    तत्र त्वम् मानुषो भूत्वा प्रवृद्धम् लोक कण्टकम् ॥१-१५-२१॥


###Slōka 22###


    अवध्यम् दैवतैः विष्णो समरे जहि रावणम् ।
    स हि देवान् स गन्धर्वान् सिद्धान् च ऋषि सत्तमान् ॥१-१५-२२॥


###Slōka 23###


    राक्षसो रावणो मूर्खो वीर्य उद्रेकेण बाधते ।
    ऋषयः च ततः तेन गन्धर्वा अप्सरसः तथा ॥१-१५-२३॥


###Slōka 24###


    क्रीडयन्तो नन्दन वने रैउद्रेण विनिपातिताः ।
    वधार्थम् वयम् आयाताः तस्य वै मुनिभिः सह ॥१-१५-२४॥


###Slōka 25###


    सिद्ध गन्धर्व यक्षाः च ततः त्वाम् श्ररणम् गताः ।
    त्वम् गतिः परमा देव सर्वेषाम् नः परंतपः ॥१-१५-२५॥


###Slōka 26###


    वधाय देव शतॄणाम् नृणाम् लोके मनः कुरु ।
    एवम् स्तुतस्तु देवेशो विष्णुः त्रिदशः पुंगवः ॥१-१५-२६॥


###Slōka 27###


    पितामह पुरोगान् तान् सर्व लोक नमस्कृतःअब्रवीत् त्रिदशान् सर्वान् समेतान् धर्म संहितान् ॥१-१५-२७॥


###Slōka 28###


    भयम् त्यजत भद्रम् वो हितार्थम् युधि रावणम् ।
    स पुत्र पौत्रम् स अमात्यम् स मित्र ज्ञाति बान्धवम् ॥१-१५-२८॥


###Slōka 29###


    हत्वा क्रूरम् दुराधर्षम् देव ऋषीणाम् भयावहम् ।
    दश वर्ष सहस्राणि दश वर्ष शतानि च ॥१-१५-२९॥


###Slōka 30###


    वत्स्यामि मानुषे लोके पालयन् पृध्वीम् इमाम् ।
    एवम् दत्वा वरम् देवो देवानाम् विष्णुः आत्मवान् ॥१-१५-३०॥


###Slōka 31###


    मानुषे चिन्तयामास जन्मभूमिम् अथ आत्मनः ।
    ततः पद्म पलाशाक्षः कृत्वा आत्मानम् चतुर्विधम् ॥१-१५-३१॥


###Slōka 32###


    पितरम् रोचयामास तदा दशरथम् नृपम् ।
    तदा देव ऋषि गन्धर्वाः स रुद्राः स अप्सरो गणाः ।स्तुतिभिः दिव्य रूपाभिः तुष्टुवुः मधुसूदनम् ॥१-१५-३२॥


###Slōka 33###


    तम् उद्धतम् रावणम् उग्र तेजसम्प्रवृद्ध दर्पम् त्रिदशेश्वर वर द्विषम् ।
    विरावणम् साधु तपस्वि कण्टकम्तपस्विनाम् उद्धर तम् भयाअवहम् ॥१-१५-३३॥


###Slōka 34###


    तमेव हत्वा स बलम् स बान्धवम्विरावणम् रावणम् उग्र पौरुषम् ।
    स्वर् लोकम् आगच्छ गत ज्वरः चिरम्सुरेन्द्र गुप्तम् गत दोष कल्मषम् ॥१-१५-३४॥


