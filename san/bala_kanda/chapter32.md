बालकाण्डम्
===============================


## Chapter 32  / सर्गः ३२##


###Slōka 1###


    ब्रह्म योनिर् महान् आसीत् कुशो नाम महातपाः ।
    अक्लिष्ट व्रत धर्मज्ञः सज्जन प्रति पूजकः ॥१-३२-१॥


###Slōka 2###


    स महात्मा कुलीनायाम् युक्तायाम् सुमहाबलान् ।
    वैदर्भ्याम् जनयाम् आस चतुरः सदृशान् सुतान् ॥१-३२-२॥


###Slōka 3###


    कुशाम्बम् कुशनाभम् च आसूर्तरजसम् वसुम् ।
    दीप्ति युक्तान् महोत्साहान् क्षत्रधर्म चिकीर्षया ॥१-३२-३॥


###Slōka 4###


    तान् उवाच कुशः पुत्रान् धर्मिष्ठान् सत्यवादिनः ।
    क्रियताम् पालनम् पुत्रा धर्म प्राप्यथ पुष्कलम् ॥१-३२-४॥


###Slōka 5###


    कुशस्य वचनम् श्रुत्वा चत्वारो लोक सत्तमाः ।
    निवेशम् चक्रिरे सर्वे पुराणाम् नृ वराः तदा ॥१-३२-५॥


###Slōka 6###


    कुशाम्बः तु महातेजाः कौशांबीम् अकरोत् पुरीम् ।
    कुशनाभः तु धर्मात्मा पुरम् चक्रे महोदयम् ॥१-३२-६॥


###Slōka 7###


    असूर्तरजसो राम धर्मारण्यम् महामतिः ।
    चक्रे पुरवरम् राजा वसुर् नाम गिरिव्रजम् ॥१-३२-७॥


###Slōka 8###


    एषा वसुमती नाम वसोः तस्य महात्मनः ।
    एते शैलवराः पंच प्रकाशन्ते समंततः ॥१-३२-८॥


###Slōka 9###


    सुमागधी नदी रम्या मागधान् विश्रुता आययौ ।
    पंचानाम् शैल मुख्यानाम् मध्ये माला इव शोभते ॥१-३२-९॥


###Slōka 10###


    सा एषा हि मागधी राम वसोः तस्य महात्मनः ।
    पूर्व अभिचरिता राम सुक्षेत्रा सस्य मालिनी ॥१-३२-१०॥


###Slōka 11###


    कुशनाभः तु राजर्षिः कन्या शतम् अनुत्तमम् ।
    जनयामास धर्मात्मा घृताच्याम् रघु नंदन ॥१-३२-११॥


###Slōka 12###


    ताः तु यौवन शालिन्यो रूपवत्यः स्वलंकृताः ।
    उद्यान भूमिम् आगम्य प्रावृषि इव शतह्रदाः ॥१-३२-१२॥


###Slōka 13###


    गायंत्यो नृत्यमानाः च वादयंत्यः च राघव ।
    आमोदम् परमम् जग्मुर् वर आभरण भूषिताः ॥१-३२-१३॥


###Slōka 14###


    अथ ताः चारु सर्व अंग्यो रूपेण अप्रतिमा भुवि ।
    उद्यान भूमिम् आगम्य तारा इव घन अन्तरे ॥१-३२-१४॥


###Slōka 15###


    ताः सर्वगुण संपन्ना रूप यौवन संयुताः ।
    दृष्ट्वा सर्वात्मको वायुर् इदम् वचनम् अब्रवीत् ॥१-३२-१५॥


###Slōka 16###


    अहम् वः कामये सर्वा भार्या मम भविष्यथ ।
    मानुषः त्यज्यताम् भावो दीर्घम् आयुर् अवाप्स्यथ ॥१-३२-१६॥


###Slōka 17###


    चलम् हि यौवनम् नित्यम् मानुषेषु विशेषतः ।
    अक्षयम् यौवनम् प्राप्ता अमर्यः च भविष्य्थ ॥१-३२-१७॥


###Slōka 18###


    तस्य तद् वचनम् श्रुत्वा वायोः अक्लिष्ट कर्मणः ।
    अपहास्य ततो वाक्यम् कन्या शतम् अथ अब्रवीत् ॥१-३२-१८॥


###Slōka 19###


    अन्तः चरसि भूतानाम् सर्वेषाम् त्वम् सुर सत्तम ।
    प्रभावज्ञाः च ते सर्वाः किम् अर्थम् अवमन्यसे ॥१-३२-१९॥


###Slōka 20###


    कुशनाभ सुताः देवम् समस्ता सुर सत्तम ।
    स्थानात् च्यावयितुम् देवम् रक्षामः तु तपो वयम् ॥१-३२-२०॥


###Slōka 21###


    मा भूत् स कालो दुर्मेधः पितरम् सत्य वादिनम् ।
    अवमन्यस्व स्व धर्मेण स्वयम् वरम् उपास्महे ॥१-३२-२१॥


###Slōka 22###


    पिता हि प्रभुर् अस्माकम् दैवतम् परमम् च सः ।
    यस्य नो दास्यति पिता स नो भर्ता भविष्यति ॥१-३२-२२॥


###Slōka 23###


    तासाम् तु वचनम् श्रुत्वा हरिः परम कोपनः ।
    प्रविश्य सर्व गात्राणि बभंज भगवान् प्रभुः ॥१-३२-२३॥


###Slōka 24###


    ताः कन्या वायुना भग्ना विविशुर् नृपतेः गृहम् ।
    प्रविश्य च सुसंभ्रान्ताः स लज्जाः स अस्र लोचन ॥१-३२-२४॥


###Slōka 25###


    स च ता दयिता भग्नाः कन्याः परम शोभनाः ।
    दृष्ट्वा दीनाः तदा राजा संभ्रांत इदम् अब्रवीत् ॥१-३२-२५॥


###Slōka 26###


    किम् इदम् कथ्यताम् पुत्र्यः को धर्मम् अवमन्यते ।
    कुब्जाः केन कृताः सर्वाः चेष्टन्त्यो न अभिभाषथ ।एवम् राजा विनिःश्वस्य समाधिम् संदधे ततः ॥१-३२-२६॥


