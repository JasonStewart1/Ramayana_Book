बालकाण्डम्
===============================


###Slōka 1###


    उक्त वाक्यम् तु राजानम् कृपया कुशिक आत्मजः ।
    अब्रवीत् मधुरम् वाक्यम् साक्षात् चण्डालताम् गतम् ॥१-५९-१॥


###Slōka 2###


    इक्ष्वाको स्वागतम् वत्स जानामि त्वाम् सुधार्मिकम् ।
    शरणम् ते भविष्यामि मा भैषीः नृप पुंगव ॥१-५९-२॥


###Slōka 3###


    अहम् आमंत्रये सर्वान् महर्षीन् पुण्य कर्मणः ।
    यज्ञ साह्य करान् राजन् ततो यक्ष्यसि निर्वृतः ॥१-५९-३॥


###Slōka 4###


    गुरु शाप कृतम् रूपम् यत् इदम् त्वयि वर्तते ।
    अनेन सह रूपेण स शरीरो गमिष्यसि ॥१-५९-४॥


###Slōka 5###


    हस्त प्राप्तम् अहम् मन्ये स्वर्गम् तव नरेश्वर ।
    यः त्वम् कौशिकम् आगम्य शरण्यम् शरणागतः ॥१-५९-५॥


###Slōka 6###


    एवम् उक्त्वा महातेजाः पुत्रान् परम धार्मिकान् ।
    व्यादिदेश महाप्राज्ञान् यज्ञ संभार कारणात् ॥१-५९-६॥


###Slōka 7###


    सर्वान् शिष्यान् समाहूय वाक्यम् एतत् उवाच ह ।
    सर्वान् ऋषि वरान् वशिष्ठान् आनयध्वम् मम आज्ञया ॥१-५९-७॥


###Slōka 8###


    स शिष्यान् सुहृदः चैव स ऋत्विजः सुबहु श्रुतान् ।
    यत् अन्यो वचनम् ब्रूयात् मत् वाक्य बल चोदितः ॥१-५९-८॥


###Slōka 9###


    तत् सर्वम् अखिलेन उक्तम् मम आख्येयम् अनादृतम् ।
    तस्य तत् वचनम् श्रुत्वा दिशो जग्मुः तत् आज्ञया ॥१-५९-९॥


###Slōka 10###


    आजग्मुः अथ देशेभ्यः सर्वेभ्यो ब्रह्म वादिनः ।
    ते च शिष्याः समागम्य मुनिम् ज्वलित तेजसम् ॥१-५९-१०॥


###Slōka 11###


    ऊचुः च वचनम् सर्वे सर्वेषाम् ब्रह्म वादिनाम् ।
    श्रुत्वा ते वचनम् सर्वे समायान्ति द्विजातयः ॥१-५९-११॥


###Slōka 12###


    सर्व देशेषु च अगच्छन् वर्जयित्वा महाउदयम् ।
    वासिष्ठम् तत् शतम् सर्वम् क्रोध पर्याकुल अक्षरम् ॥१-५९-१२॥


###Slōka 13###


    यथा आह वचनम् सर्वम् शृणु त्वम् मुनि पुंगव ।
    क्षत्रियो याजको यस्य चण्डालस्य विशेषतः ॥१-५९-१३॥


###Slōka 14###


    कथम् सदसि भोक्तारो हविः तस्य सुर ऋषयः ।
    ब्राह्मणा वा महात्मानो भुक्त्वा चण्डाल भोजनम् ॥१-५९-१४॥


###Slōka 15###


    कथम् स्वर्गम् गमिष्यन्ति विश्वामित्रेण पालिताः ।
    एतत् वचनम् नैष्ठुर्यम् ऊचुः संरक्त लोचनाः ॥१-५९-१५॥


###Slōka 16###


    वासिष्ठा मुनि शार्दूल सर्वे सह महोदयाः ।
    तेषाम् तत् वचनम् श्रुत्वा सर्वेषाम् मुनि पुंगवः ॥१-५९-१६॥


###Slōka 17###


    क्रोध संरक्त नयनः स रोषम् इदम् अब्रवीत् ।
    यत् दूषयन्ति अदुष्टम् माम् तप उग्रम् संआस्थितम् ॥१-५९-१७॥


###Slōka 18###


    भस्मी भूता दुरात्मानो भविष्यन्ति न संशयः ।
    अद्य ते काल पाशेन नीता वैवस्तव क्षयम् ॥१-५९-१८॥


###Slōka 19###


    सप्त जाति शतानि एव मृतपाः सन्तु सर्वशः ।
    श्व मांस नियत आहारा मुष्टिका नाम निर्घृणाः ॥१-५९-१९॥


###Slōka 20###


    विकृताः च विरूपाः च लोकान् अनुचरन्तु इमान् ।
    महोदयः च दुर्बुद्धिः माम् अदूष्यम् हि अदूषयत् ॥१-५९-२०॥


###Slōka 21###


    दूषितः सर्व लोकेषु निषादत्वम् गमिष्यति ।
    प्राण अतिपात निरतो निरनुक्रोशताम् गतः ॥१-५९-२१॥


###Slōka 22###


    दीर्घ कालम् मम क्रोधात् दुर्गतिम् वर्तयिष्यति ।
    एतावत् उक्त्वा वचनम् विश्वामित्रो महातपाः ।विरराम महातेजा ऋषि मध्ये महामुनिः ॥१-५९-२२॥


