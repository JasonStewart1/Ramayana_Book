बालकाण्डम्
===============================


## Chapter 51  / सर्गः ५१##


###Slōka 1###


    तस्य तत् वचनम् श्रुत्वा विश्वामित्रस्य धीमतः ।
    हृष्ट रोमा महातेजाः शताअनन्दो महातपाः ॥१-५१-१॥


###Slōka 2###


    गौतमस्य सुतो ज्येष्ठः तपसा द्योतित प्रभः ।
    राम संदर्शनात् एव परम् विस्मयम् आगतः ॥१-५१-२॥


###Slōka 3###


    एतौ निषण्णौ संप्रेक्ष्य सुख आसीनौ नृपात्मजौ ।
    शताअनंदो मुनिश्रेष्ठम् विश्वामित्रम् अथ अब्रवीत् ॥१-५१-३॥


###Slōka 4###


    अपि ते मुनि शार्दूल मम माता यशस्विनी ।
    दर्शिता राज पुत्राय तपो दीर्घम् उपागता ॥१-५१-४॥


###Slōka 5###


    अपि रामे महातेजो मम माता यशस्विनी ।
    वन्यैः उपाहरत् पूजाम् पूजा अर्हे सर्व देहिनाम् ॥१-५१-५॥


###Slōka 6###


    अपि रामाय कथितम् यथा वृत्तम् पुरातनम् ।
    मम मातुः महातेजो दैवेन दुरनुष्ठितम् ॥१-५१-६॥


###Slōka 7###


    अपि कौशिक भद्रम् ते गुरुणा मम संगता ।
    माता मम मुनिश्रेष्ठ राम संदर्शनात् इतः ॥१-५१-७॥


###Slōka 8###


    अपि मे गुरुणा रामः पूजितः कुशिकात्मज ।
    इह आगतो महातेजाः पूजाम् प्राप्य महात्मनः ॥१-५१-८॥


###Slōka 9###


    अपि शांतेन मनसा गुरुः मे कुशिकात्मज ।
    इह आगतेन रामेण पूजितेन अभिवादितः ॥१-५१-९॥


###Slōka 10###


    तत् श्रुत्वा वचनम् तस्य विश्वामित्रो महामुनिः ।
    प्रति उवाच शतानंदम् वाक्यज्ञो वाक्य कोविदम् ॥१-५१-१०॥


###Slōka 11###


    न अतिक्रान्तम् मुनिश्रेष्ठ यत् कर्तव्यम् कृतम् मया ।
    संगता मुनिना पत्नी भार्गवेण इव रेणुका ॥१-५१-११॥


###Slōka 12###


    तत् श्रुत्वा वचनम् तस्य विश्वामित्रस्य धीमतः ।
    शतानंदो महातेजा रामम् वचनम् अब्रवीत् ॥१-५१-१२॥


###Slōka 13###


    स्वागतम् ते नरश्रेष्ठ दिष्ट्या प्राप्तो असि राघव ।
    विश्वामित्रम् पुरस्कृत्य महर्षिम् अपराजितम् ॥१-५१-१३॥


###Slōka 14###


    अचिन्त्य कर्मा तपसा ब्रह्मर्षिः अमित प्रभः ।
    विश्वामित्रो महातेजा - वेद्म्य - वेत्सि एनम् परमाम् गतिम् ॥१-५१-१४॥


###Slōka 15###


    न अस्ति धन्यतरो राम त्वत्तो अन्यो भुवि कश्चन ।
    गोप्ता कुशिक पुत्रः ते येन तप्तम् महत् तपः ॥१-५१-१५॥


###Slōka 16###


    श्रूयताम् च अभिधास्यामि कौशिकस्य महात्मनः ।
    यथा बलम् यथा तत्त्वम् तत् मे निगदतः शृणु ॥१-५१-१६॥


###Slōka 17###


    राजा अभूत् एष धर्मात्मा दीर्घ कालम् अरिन्दमः ।
    धर्मज्ञः कृत विद्यः च प्रजानाम् च हिते रतः ॥१-५१-१७॥


###Slōka 18###


    प्रजापति सुतः तु आसीत् कुशो नाम महीपतिः ।
    कुशस्य पुत्रो बलवान् कुशनाभः सुधार्मिकः ॥१-५१-१८॥


###Slōka 19###


    कुशनाभ सुतः तु आसीत् गाधिः इति एव विश्रुतः ।
    गाधेः पुत्रो महातेजा विश्वामित्रो महामुनिः ॥१-५१-१९॥


###Slōka 20###


    विश्वमित्रो महातेजाः पालयामास मेदिनीम् ।
    बहु वर्ष सहस्राणि राजा राज्यम् अकारयत् ॥१-५१-२०॥


###Slōka 21###


    कदाचित् तु महातेजा योजयित्वा वरूथिनीम् ।
    अक्षौहिणी परिवृतः परिचक्राम मेदिनीम् ॥१-५१-२१॥


###Slōka 22###


    नगराणि च राष्ट्रानि सरितः च तथा गिरीन् ।
    आश्रमान् क्रमशो राजा विचरन् आजगाम ह ॥१-५१-२२॥


###Slōka 23###


    वसिष्ठस्य आश्रम पदम् नाना पुष्प लता द्रुमम् ।
    नाना मृग गण आकीर्णम् सिद्ध चारण सेवितम् ॥१-५१-२३॥


###Slōka 24###


    देव दानव गन्धर्वैः किन्नरैः उपशोभितम् ।
    प्रशांत हरिण आकीर्णम् द्विज संघ निषेवितम् ॥१-५१-२४॥


###Slōka 25###


    ब्रह्म ऋषि गण संकीर्णम् देव ऋषि गण सेवितम् ।
    तपः चरण संसिद्धैः अग्नि कल्पैः महात्मभिः ॥१-५१-२५॥


###Slōka 26###


    सततम् संकुलम् श्रीमत् ब्रह्म कल्पैः महात्मभिः ।
    अब् भक्षैः वायु भक्षैः च शीर्ण पर्ण अशनैः तथा ॥१-५१-२६॥


###Slōka 27###


    फलमूलाशनैर्दान्तैर्जितदोषैर्जितेन्द्रियैः - यद्वा -फल मूल अशनैः दान्तैः जित दोषैः जित इन्द्रियैः ।
    ऋषिभिः वालखिल्यैः च जप होम परायणैः ॥१-५१-२७॥


###Slōka 28###


    अन्यैः वैखानसैः चैव समंतात् उपशोभितम् ।
    वसिष्ठस्य आश्रम पदम् ब्रह्म लोकम् इव अपरम् ।ददर्श जयताम् श्रेष्ठ विश्वामित्रो महाबलः ॥१-५१-२८॥


