बालकाण्डम्
===============================


###Slōka 1###


    ततः प्राक् उत्तराम् गत्वा रामः सौमित्रिणा सह ।
    विश्वामित्रम् पुरस्कृत्य यज्ञ वाटम् उपागमत् ॥१-५०-१॥


###Slōka 2###


    रामः तु मुनि शार्दूलम् उवाच सह लक्ष्मणः ।
    साध्वी यज्ञ समृद्धिः हि जनकस्य महात्मनः ॥१-५०-२॥


###Slōka 3###


    बहूनि इह सहस्राणि नाना देश निवासिनाम् ।
    ब्राह्मणानाम् महाभाग वेद अध्ययन शालिनाम् ॥१-५०-३॥


###Slōka 4###


    ऋषि वाटाः च दृश्यन्ते शकटी शत संकुलाः ।
    देशो विधीयताम् ब्रह्मन् यत्र वत्स्यामहे वयम् ॥१-५०-४॥


###Slōka 5###


    रामस्य वचनम् श्रुत्वा विश्वामित्रो महामुनिः ।
    निवेशम् अकरोत् देशे विविक्ते सलिल आयुते ॥१-५०-५॥


###Slōka 6###


    विश्वामित्रम् अनुप्राप्तम् श्रुत्वा नृपवरः तदा ।
    शतानंदम् पुरस्कृत्य पुरोहितम् अनिन्दितम् ॥१-५०-६॥


###Slōka 7###


    प्रति उज्जगाम सहसा विनयेन समन्वितः ।
    ऋत्विजो अपि महात्मानः तु अर्घ्यम् आदाय स त्वरम् ॥१-५०-७॥


###Slōka 8###


    विश्वामित्राय धर्मेण ददौ धर्म पुरस्कृतम् ।
    प्रतिगृह्य तु ताम् पूजाम् जनकस्य महात्मनः ॥१-५०-८॥


###Slōka 9###


    पप्रच्छ कुशलम् राज्ञो यज्ञस्य च निरामयम् ।
    स ताम् च अथ मुनीन् पृष्ट्वा स उपाध्याय पुरोधसः ॥१-५०-९॥


###Slōka 10###


    यथा अर्हम् ऋषिभिः सर्वैः समागच्छत् प्रहृष्टवत् ।
    अथ राजा मुनि श्रेष्ठम् कृत अंजलिः अभाषत ॥१-५०-१०॥


###Slōka 11###


    आसने भगवान् आस्ताम् सह एभिः मुनि सत्तमैः ।
    जनकस्य वचः श्रुत्वा निषसाद महामुनिः ॥१-५०-११॥


###Slōka 12###


    पुरोधा ऋत्विजः चैव राजा च सह मंत्रिभिः ।
    आसनेषु यथा न्यायम् उपविष्टान् समन्ततः ॥१-५०-१२॥


###Slōka 13###


    दृष्ट्वा स नृपतिः तत्र विश्वामित्रम् अथ अब्रवीत् ।
    अद्य यज्ञ समृद्धिः मे सफला दैवतैः कृता ॥१-५०-१३॥


###Slōka 14###


    अद्य यज्ञ फलम् प्राप्तम् भगवद् दर्शनात् मया ।
    धन्यो अस्मि अनुगृहीतो अस्मि यस्य मे मुनि पुंगव ॥१-५०-१४॥


###Slōka 15###


    यज्ञ उपसदनम् ब्रह्मन् प्राप्तो असि मुनिभिः सह ।
    द्वादश अहम् तु ब्रह्मर्षे दीक्षाम् आहुः मनीषिणः ॥१-५०-१५॥


###Slōka 16###


    ततो भाग अर्थिनो देवान् द्रष्टुम् अर्हसि कौशिक ।
    इति उक्त्वा मुनि शार्दूलम् प्रहृष्ट वदनः तदा ॥१-५०-१६॥


###Slōka 17###


    पुनः तम् परिपप्रच्छ प्रांजलिः प्रयतो नृपः ।
    इमौ कुमारौ भद्रम् ते देव तुल्य पराक्रमौ ॥१-५०-१७॥


###Slōka 18###


    गज तुल्य गती वीरौ शार्दूल वृषभ उपमौ ।
    पद्म पत्र विशाल अक्षौ खड्ग तूणी धनुर् धरौ ।अश्विनौ इव रूपेण समुपस्थित यौवनौ ॥१-५०-१८॥


###Slōka 19###


    यदृच्छया एव गाम् प्राप्तौ देव लोकात् इव अमरौ ।
    कथम् पद्भ्याम् इह प्राप्तौ किम् अर्थम् कस्य वा मुने ॥१-५०-१९॥


###Slōka 20###


    वर आयुध धरौ वीरौ कस्य पुत्रौ महामुने ।
    भूषयन्तौ इमम् देशम् चन्द्र सूर्यौ इव अंबरम् ॥१-५०-२०॥


###Slōka 21###


    परस्परस्य सदृशौ प्रमाण इन्गित चेष्टितैः ।
    काक पक्ष धरौ वीरौ श्रोतुम् इच्छामि तत्त्वतः ॥१-५०-२१॥


###Slōka 22###


    तस्य तत् वचनम् श्रुत्वा जनकस्य महात्मनः ।
    न्यवेदयत् अमेय आत्मा पुत्रौ दशरथस्य तौ ॥१-५०-२२॥


###Slōka 23###


    सिद्ध आश्रम निवासम् च राक्षसानाम् वधम् तथा ।
    तत्र आगमनम् अव्यग्रम् विशालायाः च दर्शनम् ॥१-५०-२३॥


###Slōka 24###


    अहल्या दर्शनम् चैव गौतमेन समागमम् ।
    महाधनुषि जिज्ञासाम् कर्तुम् आगमनम् तथा ॥१-५०-२४॥


###Slōka 25###


    एतत् सर्वम् महातेजा जनकाय महात्मने ।
    निवेद्य विरराम अथ विश्वामित्रो महामुनिः ॥१-५०-२५॥


