बालकाण्डम्
===============================


## Chapter 9  / सर्गः ९##


###Slōka 1###


    एतत् श्रुत्वा रहः सूतो राजानम् इदम् अब्रवीत् ।
    श्रूयताम् तत् पुरा वृत्तम् पुराणे च मया श्रुतम् ॥१-९-१॥


###Slōka 2###


    ऋत्विग्भिः उपदिष्टोऽयम् पुरा वृत्तो मया श्रुतः ।
    सनत्कुमारो भगवान् पूर्वम् कथितवान् कथाम् ॥१-९-२॥


###Slōka 3###


    ऋषीणाम् सन्निधौ राजन् तव पुत्राअगमम् प्रति ।
    काश्यपस्य च पुत्रोऽस्ति विभाण्डक इति श्रुतः ॥१-९-३॥


###Slōka 4###


    ऋष्यशृङ्ग इति ख्यातः तस्य पुत्रो भविष्यति ।
    स वने नित्य संवृद्धो मुनिर् वनचरः सदा ॥१-९-४॥


###Slōka 5###


    न अन्यम् जानाति विप्रेन्द्रो नित्यम् पित्र अनुवर्तनात् ।
    द्वैविध्यम् ब्रह्मचर्यस्य भविष्यति महात्मनः ॥१-९-५॥


###Slōka 6###


    लोकेषु प्रथितम् राजन् विप्रैः च कथितम् सदा ।
    तस्य एवम् वर्तमानस्य कालः समभिवर्तत ॥१-९-६॥


###Slōka 7###


    अग्निम् शुश्रूषमाणस्य पितरम् च यशस्विनम् ।
    एतस्मिन् एव काले तु रोमपादः प्रतापवान् ॥१-९-७॥


###Slōka 8###


    आङ्गेषु प्रथितो राजा भविष्यति महाबलः ।
    तस्य व्यतिक्रमात् राज्ञो भविष्यति सुदारुणा ॥१-९-८॥


###Slōka 9###


    अनावृष्टिः सुघोरा वै सर्वलोक भयाअवहा ।
    अनावृष्ट्याम् तु वृत्तायाम् राजा दुःख समन्वितः ॥१-९-९॥


###Slōka 10###


    ब्राह्मणान् श्रुत संवृद्धान् च समानीय प्रवक्ष्यति ।
    भवन्तः श्रुत कर्माणो लोक चारित्र वेदिनः ॥१-९-१०॥


###Slōka 11###


    समादिशन्तु नियमम् प्रायश्चित्तम् यथा भवेत् ।
    इति उक्ताः ते ततो राज्ञा सर्वे ब्राह्मण सत्तमाः ॥१-९-११॥


###Slōka 12###


    वक्ष्यन्ति ते महीपालम् ब्राह्मणा वेद पारगाः ।
    विभाण्डक सुतम् राजन् सर्व उपायैः इह आनय ॥१-९-१२॥


###Slōka 13###


    आनाय्य तु महीपाल ऋश्यशृङ्गम् सुसत्कृतम् ।
    विभाण्डक सुतम् राजन् ब्राह्मणम् वेद पारगम् ।प्रयच्छ कन्याम् शान्ताम् वै विधिना सुसमाहितः॥१-९-१३॥


###Slōka 14###


    तेषाम् तु वचनम् श्रुत्वा राजा चिन्ताम् प्रपत्स्यते ।
    केन उपायेन वै शक्यम् इह आनेतुम् स वीर्यवान् ॥१-९-१४॥


###Slōka 15###


    ततो राजा विनिश्चित्य सह मंत्रिभिः आत्मवान् ।
    पुरोहितम् अमात्याम् च प्रेषयिष्यति सत्कृतान् ॥१-९-१५॥


###Slōka 16###


    ते तु राज्ञो वचः श्रुत्वा व्यथिता विनत आननाः ।
    न गच्छेम ऋषेः भीता अनुनेष्यन्ति तम् नृपम् ॥१-९-१६॥


###Slōka 17###


    वक्ष्ष्यन्ति चिंतयित्वा ते तस्य उपायाम् च तान् क्षमान् ।
    आनेष्यामो वयम् विप्रम् न च दोषो भविष्यति ॥१-९-१७॥


###Slōka 18###


    एवम् अङ्गाधिपेन एव गणिकाभिः ऋषेः सुतः ।
    आनीतोऽवर्षयत् देव शान्ता च अस्मै प्रदीयते ॥१-९-१८॥


###Slōka 19###


    ऋष्यशृङ्गः तु जामाता पुत्रान् तव विधास्यति ।
    सनत्कुमार कथितम् एतावत् व्याहृतम् मया ॥१-९-१९॥


###Slōka 20###


    अथ हृष्टो दशरथः सुमंत्रम् प्रत्यभाषत ।
    यथा ऋष्यशृङ्गः तु आनीतो येन उपायेन स उच्चताम् ॥१-९-२०॥


