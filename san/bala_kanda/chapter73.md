बालकाण्डम्
===============================


## Chapter 73  / सर्गः ७३##


###Slōka 1 / श्लोक १###


    यस्मिन् तु दिवसे राजा चक्रे गो दानम् उत्तमम् ।
    तस्मिन् तु दिवसे शूरो युधाजित् समुपेयिवान् ॥१-७३-१॥


###Slōka 2 / श्लोक २###


    पुत्रः केकय राजस्य साक्षात् भरत मातुलः ।
    दृष्ट्वा पृष्ट्वा च कुशलम् राजानम् इदम् अब्रवीत् ॥१-७३-२॥


###Slōka 3 / श्लोक ३###


    केकय अधिपती राजा स्नेहात् कुशलम् अब्रवीत् ।
    येषाम् कुशलकामो असि तेषाम् संप्रति अनामयम् ॥१-७३-३॥


###Slōka 4 / श्लोक ४###


    स्वस्रीयम् मम राजेन्द्र द्रष्टु कामो महीपतिः ।
    तत् अर्थम् उपयातो अहम् अयोध्याम् रघुनंदन ॥१-७३-४॥


###Slōka 5 / श्लोक ५###


    श्रुत्वा तु अहम् अयोध्यायाम् विवाह अर्थम् तव आत्मजान् ।
    मिथिलाम् उपयातान् तु त्वया सह महीपते ॥१-७३-५॥


###Slōka 6 / श्लोक ६###


    त्वरया अभुपयातो अहम् द्रष्टु कामः स्वसुः सुतम् ।
    अथ राजा दशरथः प्रिय अतिथिम् उपस्थितम् ॥१-७३-६॥


###Slōka 7 / श्लोक ७###


    दृष्ट्वा परम सत्कारैः पूजार्हम् समपूजयत् ।
    ततः ताम् उषितो रात्रिम् सह पुत्रैः महात्मभिः ॥१-७३-७॥


###Slōka 8 / श्लोक ८###


    प्रभाते पुनः उत्थाय कृत्वा कर्माणि तत्त्ववित् ।
    ऋषीन् तदा पुरस्कृत्य यज्ञ वाटम् उपागमत् ॥१-७३-८॥


###Slōka 9 / श्लोक ९###


    युक्ते मुहूर्ते विजये सर्व आभरण भूषितैः ।
    भ्रातृभिः सहितो रामः कृत कौतुक मंगलः ॥१-७३-९॥


###Slōka 10 / श्लोक १०###


    वसिष्ठम् पुरतः कृत्वा महर्षीन् अपरान् अपि ।
    वशिष्टःओ भगवान् एत्य वैदेहम् इदम् अब्रवीत् ॥१-७३-१०॥


###Slōka 11 / श्लोक ११###


    राजा दशरथो राजन् कृत कौतुक मन्गलैः ।
    पुत्रैः नर वर श्रेष्ठ दातारम् अभिकांक्षते ॥१-७३-११॥


###Slōka 12 / श्लोक १२###


    दातृ प्रतिग्रहीतृभ्याम् सर्व अर्थाः संभवन्ति हि ।
    स्वधर्मम् प्रतिपद्यस्व कृत्वा वैवाह्यम् उत्तमम् ॥१-७३-१२॥


###Slōka 13 / श्लोक १३###


    इति उक्तः परम उदारो वसिष्ठेन महात्मना ।
    प्रत्युवाच महातेजा वाक्यम् परम धर्मवित् ॥१-७३-१३॥


###Slōka 14 / श्लोक १४###


    कः स्थितः प्रतिहारो मे कस्य आज्ञा संप्रतीक्ष्यते ।
    स्व गृहे को विचारो अस्ति यथा राज्यम् इदम् तव ॥१-७३-१४॥


###Slōka 15 / श्लोक १५###


    कृत कौतुक सर्वस्वा वेदि मूलम् उपागताः ।
    मम कन्या मुनिश्रेष्ठ दीप्ता वह्नेः इव अर्चिषः ॥१-७३-१५॥


###Slōka 16 / श्लोक १६###


    सद्यो अहम् त्वत् प्रतीक्षो अस्मि वेद्याम् अस्याम् प्रतिषितः ।
    अविघ्नम् कुरुताम् राजा किम् अर्थम् हि विलम्ब्यते ॥१-७३-१६॥


###Slōka 17 / श्लोक १७###


    तत् वाक्यम् जनकेन उक्तम् श्रुत्वा दशरथः तदा ।
    प्रवेशयामास सुतान् सर्वान् ऋषि गणान् अपि ॥१-७३-१७॥


###Slōka 18 / श्लोक १८###


    ततो राजा विदेहानाम् वशिष्ठम् इदम् अब्रवीत् ।
    कारयस्व ऋषे सर्वान् ऋषिभिः सह धार्मिक ॥१-७३-१८॥


###Slōka 19 / श्लोक १९###


    रामस्य लोक रामस्य क्रियाम् वैवाहिकीम् प्रभो ।
    तथा इति उक्त्वा तु जनकम् वशिष्टःओ भगवान् ऋषिः ॥१-७३-१९॥


###Slōka 20 / श्लोक २०###


    विश्वामित्रम् पुरस्कृत्य शतानंदम् च धार्मिकम् ।
    प्रपा मध्ये तु विधिवत् वेदीम् कृत्वा महातपाः ॥१-७३-२०॥


###Slōka 21 / श्लोक २१###


    अलम् चकार ताम् वेदीम् गन्ध पुष्पैः समंततः ।
    सुवर्ण पालिकाभिः च चित्र कुम्भैः च स अंकुरैः ॥१-७३-२१॥


###Slōka 22 / श्लोक २२###


    अंकुर आढ्यैः शरावैः च धूप पात्रैः स धूपकैः ।
    शंख पात्रैः श्रुवैः स्रुग्भिः पात्रैः अर्घ्यादि पूजितैः ॥१-७३-२२॥


###Slōka 23 / श्लोक २३###


    लाज पूर्णैः च पात्रीभिः रक्षितैः अपि संस्कृतैः ।
    दर्भैः समैः समास्तीर्य विधिवत् मंत्र पुरस्कृतम् ॥१-७३-२३॥


###Slōka 24 / श्लोक २४###


    अग्निम् आधाय तम् वेद्याम् विधि मंत्र पूर्वकम् ।
    जुहाव अग्नौ महातेजा वशिष्ठो मुनिपुंगव ॥१-७३-२४॥


###Slōka 25 / श्लोक २५###


    ततः सीताम् समानीय सर्व आभरण भुषिताम् ।
    समक्षम् अग्नेः संस्थाप्य राघव अभिमुखे तदा ॥१-७३-२५॥


###Slōka 26 / श्लोक २६###


    अब्रवीत् जनको राजा कौसल्य आनंद वर्धनम् ।
    इयम् सीता मम सुता सह धर्म चरी तव ॥१-७३-२६॥


###Slōka 27 / श्लोक २७###


    प्रतीच्छ च एनाम् भद्रम् ते पाणिम् गृह्णीष्व पाणिना ।
    पतिव्रता महभागा छाय इव अनुगता सदा ॥१-७३-२७॥


###Slōka 28 / श्लोक २८###


    इति उक्त्वा प्राक्षिपत् राजा मंत्र पूतम् जलम् तदा ।
    साधु साधु इति देवानाम् ऋषीणाम् वदताम् तदा ॥१-७३-२८॥


###Slōka 29 / श्लोक २९###


    देव दुंदुभि निर्घोषः पुष्प वर्षम् महान् अभूत् ।
    एवम् दत्त्वा सुताम् सीताम् मंत्र उदक पुरस्कृताम् ॥१-७३-२९॥


###Slōka 30 / श्लोक ३०###


    अब्रवीत् जनको राजा हर्षेण अभिपरिप्लुत ।
    लक्ष्मण आगच्छ भद्रम् ते ऊर्मिलाम् उद्यताम् मया ॥१-७३-३०॥


###Slōka 31 / श्लोक ३१###


    प्रतीच्छ पाणिम् गृह्णीष्व मा भूत् कालस्य पर्ययः ।
    तम् एवम् उक्त्वा जनको भरतम् च अभ्यभाषत ॥१-७३-३१॥


###Slōka 32 / श्लोक ३२###


    गृहाण पाणिम् माण्डव्याः पाणिना रघुनंदन ।
    शत्रुघ्नम् च अपि धर्माअत्मा अब्रवीत् मिथिलेश्वरः ॥१-७३-३२॥


###Slōka 33 / श्लोक ३३###


    श्रुतकीर्तेः महाबाहो पाणिम् गृह्णीष्व पाणिना ।
    सर्वे भवन्तः सौम्याः च सर्वे सुचरित व्रताः ॥१-७३-३३॥


###Slōka 34 / श्लोक ३४###


    पत्नीभिः सन्तु काकुत्स्था मा भूत् कालस्य पर्ययः ।
    जनकस्य वचः श्रुत्वा पाणीन् पाणिभिः अस्पृशन् ॥१-७३-३४॥


###Slōka 35 / श्लोक ३५###


    चत्वारः ते चतसॄणाम् वसिष्ठस्य मते स्थिताः ।
    अग्निम् प्रदक्षिणम् कृत्वा वेदिम् राजानम् एव च ॥१-७३-३५॥


###Slōka 36 / श्लोक ३६###


    ऋषीन् चैव महात्मानः सह भार्या रघु उद्वहाः ।
    यथा उक्तेन तथा चक्रुः विवाहम् विधि पूर्वकम् ॥१-७३-३६॥


###Slōka 37 / श्लोक ३७###


    पुष्पवृष्टिर्महत्यासीदन्तरिक्षात्सुभास्वरा ।
    दिव्यदुन्दुभिनिर्घोषैर्गीतवादित्रनिःस्वनैः।यद्वा -पुष्प वृष्टिः महति आसीत् अंतरिक्षात् सु भास्वरा ।दिव्य दुन्दुभि निर्घोषैः गीत वादित्र निःस्वनैः ॥१-७३-३७॥


###Slōka 38 / श्लोक ३८###


    ननृतुः च अप्सरः संघा गन्धर्वाः च जगुः कलम् ।
    विवाहे रघु मुख्यानाम् तद् अद्भुतम् अदृश्यत ॥१-७३-३८॥


###Slōka 39 / श्लोक ३९###


    ईदृशे वर्तमाने तु तूर्य उद्घुष्ट निनादिते ।
    त्रिः अग्निम् ते परिक्रम्य ऊहुः भार्या महौजसः ॥१-७३-३९॥


###Slōka 40 / श्लोक ४०###


    अथ उपकार्याम् जग्मुः ते स दारा रघुनंदनाः ।
    राजा अपि अनुययौ पश्यन् स ऋषि संघः स बान्धवः ॥१-७३-४०॥


