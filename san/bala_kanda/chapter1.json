{
  "balakanda": {
    "sanskrit_name": "बालकाण्डम्",
    "sanskrit_chapter": "सर्गः १",
    "chapters": [
      { 
        "slokas": [
          "तपः स्वाध्याय निरताम् तपस्वी वाग्विदाम् वरम् |नारदम् परिपप्रच्छ वाल्मीकिः मुनि पुंगवम् || १-१-१ ",
          "कः नु अस्मिन् सांप्रतम् लोके गुणवान् कः च वीर्यवान् |धर्मज्ञः च कृतज्ञः च सत्य वाक्यो धृढ व्रतः || १-१-२",
          "चारित्रेण च को युक्तः सर्व भूतेषु को हितः |विद्वान् कः कः समर्थः च कः च एक प्रिय दर्शनः || १-१-३",
          "आत्मवान् को जित क्रोधो द्युतिमान् कः अनसूयकः |कस्य बिभ्यति देवाः च जात रोषस्य संयुगे || १-१-४",
          "एतत् इच्छामि अहम् श्रोतुम् परम् कौतूहलम् हि मे |महर्षे त्वम् समर्थोऽसि ज्ञातुम् एवम् विधम् नरम् || १-१-५",
          "श्रुत्वा च एतत् त्रिलोकज्ञो वाल्मीकेः नारदो वचः |श्रूयताम् इति च आमंत्र्य प्रहृष्टो वाक्यम् अब्रवीत् || १-१-६",
          "बहवो दुर्लभाः च एव ये त्वया कीर्तिता गुणाः |मुने वक्ष्ष्यामि अहम् बुद्ध्वा तैः उक्तः श्रूयताम् नरः || १-१-७",
          "इक्ष्वाकु वंश प्रभवो रामो नाम जनैः श्रुतः |नियत आत्मा महावीर्यो द्युतिमान् धृतिमान् वशी || १-१-८",
          "बुद्धिमान् नीतिमान् वाङ्ग्मी श्रीमान् शत्रु निबर्हणः |विपुलांसो महाबाहुः कंबु ग्रीवो महाहनुः || १-१-९",
          "महोरस्को महेष्वासो गूढ जत्रुः अरिन्दमः |आजानु बाहुः सुशिराः सुललाटः सुविक्रमः || १-१-१०"
        ]
      }
    ]
  }
}