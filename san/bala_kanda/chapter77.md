बालकाण्डम्
===============================


## Chapter 77  / सर्गः ७७##


###Slōka 1###


    गते रामे प्रशांत आत्मा रामो दाशरथिः धनुः ।
    वरुणाय अप्रमेयाय ददौ हस्ते महायशाः ॥१-७७-१॥


###Slōka 2###


    अभिवाद्य ततो रामो वसिष्ठ प्रमुखान् ऋषीन् ।
    पितरम् विह्वलम् दृष्ट्वा प्रोवाच रघुनंदनः ॥१-७७-२॥


###Slōka 3###


    जामदग्न्यो गतो रामः प्रयातु चतुर् अन्गिणी ।
    अयोध्या अभिमुखी सेना त्वया नाथेन पालिता ॥१-७७-३॥


###Slōka 4###


    रामस्य वचनम् श्रुत्वा राजा दशरथः सुतम् ।
    बाहुभ्याम् सम्परिष्वज्य मूर्ध्नि उपाघ्राय राघवम् ॥१-७७-४॥


###Slōka 5###


    गतो राम इति श्रुत्वा हृष्टः प्रमुदितो नृपः ।
    पुनर्जातम् तदा मेने पुत्रम् आत्मानम् एव च ॥१-७७-५॥


###Slōka 6###


    चोदयामास ताम् सेनाम् जगाम आशु ततः पुरीम् ।
    पताका ध्वजिनीम् रम्याम् तूर्य उद् घुष्ट निनादिताम् ॥१-७७-६॥


###Slōka 7###


    सिक्त राज पथा रम्याम् प्रकीर्ण कुसुम उत्कराम् ।
    राज प्रवेश सुमुखैः पौरैः मंगल पाणिभिः ॥१-७७-७॥


###Slōka 8###


    सम्पूर्णाम् प्राविशत् राजा जन ओघैः समलम्कृताम् ।
    पौरैः प्रति उद्गतो दूरम् द्विजैः च पुर वासिभिः ॥१-७७-८॥


###Slōka 9###


    पुत्रैः अनुगतः श्रीमान् श्रीमद्भिः च महायशाः ।
    प्रविवेश गृहम् राजा हिमवत् सदृशम् प्रियम् ॥१-७७-९॥


###Slōka 10###


    ननन्द स्वजनैः राजा गृहे कामैः सुपूजितः ।
    कौसल्या च सुमित्रा च कैकेयी च सुमध्यमा ॥१-७७-१०॥


###Slōka 11###


    वधू प्रतिग्रहे युक्ता याः च अन्या राज योषितः ।
    ततः सीताम् महाभागाम् ऊर्मिलाम् च यशस्विनीम् ॥१-७७-११॥


###Slōka 12###


    कुशध्वज सुते च उभे जगृहुः नृप योषितः ।
    मंगल आलापनैः होमैः शोभिताः क्षौम वाससः ॥१-७७-१२॥


###Slōka 13###


    देवत आयतनानि आशु सर्वाः ताः प्रत्यपूजयन् ।
    अभिवाद्य अभिवाद्यान् च सर्वा राज सुताः तदा ॥१-७७-१३॥


###Slōka 14###


    रेमिरे मुदिताः सर्वा भर्तृभिः सहिता रहः ।
    कृत दाराः कृत अस्त्राः च स धनाः स सुहृत् जनाः ॥१-७७-१४॥


###Slōka 15###


    शुश्रूषमाणाः पितरम् वर्तयन्ति नरर्षभाः ।
    कस्यचित् अथ कालस्य राजा दशरधः सुतम् ॥१-७७-१५॥


###Slōka 16###


    भरतम् कैकेयी पुत्रम् अब्रवीत् रघुनंदन ।
    अयम् केकय राजस्य पुत्रो वसति पुत्रक ॥१-७७-१६॥


###Slōka 17###


    त्वाम् नेतुम् आगतो वीरो युधाजित् मातुलः तव ।
    श्रुत्वा दशरथस्य एतत् भरतः कैकेयि सुतः ॥१-७७-१७॥


###Slōka 18###


    गमनाय अभिचक्राम शत्रुघ्न सहितः तदा ।
    आपृच्छ्य पितरम् शूरो रामम् च अक्लिष्ट कर्मणम् ॥१-७७-१८॥


###Slōka 19###


    मातॄः च अपि नरश्रेष्ट शत्रुघ्न सहितो ययौ ।
    युधाजित् प्राप्य भरतम् स शत्रुघ्नम् प्रहर्षितः ॥१-७७-१९॥


###Slōka 20###


    स्व पुरम् प्रविवेशत् वीरः पिता तस्य तुतोष ह ।
    गते च भरते रामो लक्ष्मणः च महाबलः ॥१-७७-२०॥


###Slōka 21###


    पितरम् देव संकाशम् पूजयामासतुः तदा ।
    पितुः आज्ञाम् पुरस्कृत्य पौर कार्याणि सर्वशः ॥१-७७-२१॥


###Slōka 22###


    चकार रामः सर्वाणि प्रियाणि च हितानि च ।
    मातृभ्यो मातृ कार्याणि कृत्वा परम यंत्रितः ॥१-७७-२२॥


###Slōka 23###


    गुरूणाम् गुरु कार्याणि काले काले अन्ववैक्षत ।
    एवम् दशरथः प्रीतो ब्राह्मणा नैगमाः तथा ॥१-७७-२३॥


###Slōka 24###


    रामस्य शील वृत्तेन सर्वम् विषय वासिनः ।
    तेषाम् अति यशा लोके रामः सत्य पराक्रमः ॥१-७७-२४॥


###Slōka 25###


    स्वयम्भूः इव भूतानाम् बभूव गुणवत्तरः ।
    रामः च सीतया सार्धम् विजहार बहून् ऋतून् ॥१-७७-२५॥


###Slōka 26###


    मनस्वी तद् गतमानस्य तस्या हृदि समर्पितः ।
    प्रिया तु सीता रामस्य दाराः पितृ कृता इति ॥१-७७-२६॥


###Slōka 27###


    गुणात् रूप गुणात् च अपि प्रीतिः भूयो अभिवर्धते ।
    तस्याः च भर्ता द्विगुणम् हृदये परिवर्तते ॥१-७७-२७॥


###Slōka 28###


    अन्तर् गतम् अपि व्यक्तम् आख्याति हृदयम् हृदा ।
    तस्य भूयो विशेषेण मैथिली जनक आत्मजा ।देवताभिः समा रूपे सीता श्रीः इव रूपिणी ॥१-७७-२८॥


###Slōka 29###


    तया स राज ऋषि सुतो अभिकामयासमेयिवान् उत्तम राज कन्यया ।
    अतीव रामः शुशुभे मुदा अन्वितोविभुः श्रिया विष्णुः इव अमर ईश्वरः ॥१-७७-२९॥


