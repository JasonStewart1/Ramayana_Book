बालकाण्डम्
===============================


## Chapter 39  / सर्गः ३९##


###Slōka 1###


    विश्वामित्र वचः श्रुत्वा कथान्ते रघुनंदन ।
    उवाच परम प्रीतो मुनिम् दीप्तम् इव अनलम् ॥१-३९-१॥


###Slōka 2###


    श्रोतुम् इच्छामि भद्रम् ते विस्तरेण कथाम् इमाम् ।
    पूर्वजो मे कथम् ब्रह्मन् यज्ञम् वै समुपाहरत् ॥१-३९-२॥


###Slōka 3###


    तस्य तत् वचनम् श्रुत्वा कौतूहल समन्वितः ।
    विश्वामित्रः तु काकुत्स्थम् उवाच प्रहसन्निव ॥१-३९-३॥


###Slōka 4###


    श्रूयताम् विस्तरो राम सगरस्य महात्मनः ।
    शंकर श्वशुरो नाम हिमवान् इति विश्रुतः ॥१-३९-४॥


###Slōka 5###


    विंध्य पर्वतम् आसाद्य निरीक्षेते परस्परम् ।
    तयोर् मध्ये संभवत् यज्ञः स पुरुषोत्तम॥१-३९-५॥


###Slōka 6###


    स हि देशो नरव्याघ्र प्रशस्तो यज्ञ कर्मणि।
    तस्य अश्व चर्याम् काकुत्स्थ दृढ धन्वा महारथः ॥१-३९-६॥


###Slōka 7###


    अंशुमान् अकरोत् तात सगरस्य मते स्थितः ।
    तस्य पर्वणि तम् यज्ञम् यजमानस्य वासवः १-३९-७राक्षसीम् तनुम् आस्थाय यज्ञिय अश्वम् अपाहरत् ।ह्रियमाणे तु काकुत्स्थ तस्मिन् अश्वे महात्मनः ॥१-३९-७॥


###Slōka 8###


    उपाध्याय गणाः सर्वे यजमानम् अथ अब्रुवन् ।
    अयम् पर्वणि वेगेन यज्ञिय अश्वो अपनीयते ॥१-३९-८॥


###Slōka 9###


    हर्तारम् जहि काकुत्स्थ हयः च एव उपनीयताम् ।
    यज्ञः च्छिद्रम् भवति एतत् सर्वेषाम् अशिवाय नः ॥१-३९-९॥


###Slōka 10###


    तत् तथा क्रियताम् राजन् यज्ञो अच्छिद्रः क्रुतो भवेत् ।
    सो उपाध्याय वचः श्रुत्वा तस्मिन् सदसि पार्थिवः ॥१-३९-१०॥


###Slōka 11###


    षष्टिम् पुत्र सहस्राणि वाक्यम् एतत् उवाच ह ।
    गतिम् पुत्रा न पश्यामि रक्षसाम् पुरुषर्षभाः ॥१-३९-११॥


###Slōka 12###


    मंत्र पूतैः महाभागैः आस्थितो हि महाक्रतुः ।
    तत् गच्छत विचिन्वध्वम् पुत्रका भद्रम् अस्तु वः ॥१-३९-१२॥


###Slōka 13###


    समुद्र मालिनीम् सर्वाम् पृथिवीम् अनुगच्छत ।
    एक एकम् योजनम् पुत्रा विस्तारम् अभिगच्छत ॥१-३९-१३॥


###Slōka 14###


    यावत् तुरग संदर्शः तावत् खनत मेदिनीम् ।
    तम् एव हय हर्तारम् मार्गमाणा मम आज्ञया ॥१-३९-१४॥


###Slōka 15###


    दीक्षितः पौत्र सहितः स उपाध्याय गणः तु अहम् ।
    इह स्थास्यामि भद्रम् वो यावत् तुरग दर्शनम् ॥१-३९-१५॥


###Slōka 16###


    ते सर्वे हृष्टमनसो राज पुत्रा महाबलाः ।
    जग्मुर् मही तलम् राम पितुर् वचन यंत्रिताः ॥१-३९-१६॥


###Slōka 17###


    गत्व तु पृथिवीम् सर्वम् अदृष्टा तम् महबलाः ।
    योजनायाम् अविस्तारम् एकैको धरणी तलम् ।बिभिदुः पुरुषव्याघ्र वज्र स्पर्श समैः भुजैः ॥१-३९-१७॥


###Slōka 18###


    शूलैः अशनि कल्पैः च हलैः च अपि सुदारुणैः ।
    भिद्यमाना वसुमती ननाद रघुनंदन ॥१-३९-१८॥


###Slōka 19###


    नागानाम् वध्यमानानाम् असुराणाम् च राघव ।
    राक्षसानाम् च दुर्धर्षः सत्त्वानाम् निनदो अभवत् ॥१-३९-१९॥


###Slōka 20###


    योजनानाम् सहस्राणि षष्टिम् तु रघुनंदन ।
    बिभिदुर् धरणीम् राम रसा तलम् अनुत्तमम् ॥१-३९-२०॥


###Slōka 21###


    एवम् पर्वत संबाधम् जम्बू द्वीपम् नृपात्मजाः ।
    खनन्तो नृपशार्दूल सर्वतः परिचक्रमुः ॥१-३९-२१॥


###Slōka 22###


    ततो देवाः स गंधर्वाः स असुराः सह पन्नगाः ।
    संभ्रांत मनसः सर्वे पितामहम् उपागमन् ॥१-३९-२२॥


###Slōka 23###


    ते प्रसाद्य महात्मानम् विषण्ण वदनाः तदा ।
    ऊचुः परम संत्रस्ताः पितामहम् इदम् वचः ॥१-३९-२३॥


###Slōka 24###


    भगवन् पृथिवी सर्वा खन्यते सगर आत्मजैः ।
    बहवः च महात्मानो वध्यन्ते जल चारिणः ॥१-३९-२४॥


###Slōka 25###


    अयम् यज्ञ हरो अस्माकम् अनेन अश्वो अपनीयते ।
    इति ते सर्व भूतानि हिंसन्ति सगर आत्मजः ॥१-३९-२५॥


