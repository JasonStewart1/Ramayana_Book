बालकाण्डम्
===============================


###Slōka 1###


    तस्याम् पुर्याम् अयोध्यायाम् वेदवित् सर्व संग्रहः ।
    दीर्घदर्शी महातेजाः पौर जानपद प्रियः ॥१-६-१॥


###Slōka 2###


    इक्ष्वाकूणम् अतिरथो यज्वा धर्मपरो वशी ।
    महर्षिकल्पो राजर्षिः त्रिषु लोकेषु विश्रुतः ॥१-६-२॥


###Slōka 3###


    बलवान् निहत अमित्रो मित्रवान् विजित इन्द्रियः ।
    धनैः च संचयैः च अन्यैः शक्र वैश्रवण उपमः ॥१-६-३॥


###Slōka 4###


    यथा मनुर् महातेजा लोकस्य परिरक्षिता ।
    तथा दशरथो राजा लोकस्य परिरक्षिता ॥१-६-४॥


###Slōka 5###


    तेन सत्याभिसंधेन त्रिवर्गम् अनुष्टिता ।
    पालिता सा पुरी श्रेष्टा इन्द्रेण इव अमरावती ॥१-६-५॥


###Slōka 6###


    तस्मिन् पुरवरे हृष्टा धर्मात्मनो बहुश्रुताः ।
    नराः तुष्ठाः धनैः स्वैः स्वैः अलुब्धाः सत्यवादिनः ॥१-६-६॥


###Slōka 7###


    न अल्प संनिचयः कश्चिद् आसीत् तस्मिन् पुरोत्तमे ।
    कुटुंबी यो हि असिद्धर्थः अगवा अश्व धन धान्यवान् ॥१-६-७॥


###Slōka 8###


    कामी वा न कदर्यो वा नृशंसः पुरुषः क्वचित् ।
    द्रष्टुम् शक्यम् अयोध्यायाम् न अविद्वान् न च नास्तिकः ॥१-६-८॥


###Slōka 9###


    सर्वे नराः च नार्यः च धर्मशीलाः सु संयताः ।
    मुदिताः शील वृत्ताभ्याम् महर्षय इव अमलाः ॥१-६-९॥


###Slōka 10###


    न अकुण्डली न अमुकुटी न अस्रग्वी न अल्पभोगवान् ।
    न अमृष्टो न अलिप्ताङ्गो न असुगन्धः च विद्यते ॥१-६-१०॥


###Slōka 11###


    न अमृष्ट भोजी न अदाता न अपि अनङ्दनिष्कधृक् ।
    न अहस्ताभरणो वा अपि दृश्यते न अपि अनात्मवान् ॥१-६-११॥


###Slōka 12###


    न अनाहित अग्नीः न अयज्वा न क्षुद्रो वा न तस्करः ।
    कश्चित् असीत् अयोध्यायाम् न च आवृत्तो न संकरः ॥१-६-१२॥


###Slōka 13###


    स्व कर्म निरता नित्यम् ब्राह्मणा विजितेन्द्रियाः ।
    दान अध्यन शीलाः च संयताः च प्रतिग्रहे ॥१-६-१३॥


###Slōka 14###


    नास्तिको न अनृती वा अपि न कश्चित् अबहुश्रुतः ।
    न असूयको न च अशक्तो न अविद्वान् विद्यते क्वचित् ॥१-६-१४॥


###Slōka 15###


    न अषडंग वित् न अस्ति न अव्रतो न असहस्रदः ।
    न दीनः क्षिप्त चित्तओ वा व्यथितो वा अपि कश्चन ॥१-६-१५॥


###Slōka 16###


    कश्चिन् नरो वा नारी वा न अश्रीमान् न अपि अरूपवान् ।
    द्रष्टुम् शक्यम् अयोध्यायाम् न अपि राजन्य अभक्तिमान् ॥१-६-१६॥


###Slōka 17###


    वर्णेषु अग्र्य चतुर्थेषु देवता अतिथि पूजकाः ।
    कृतज्ञाः च वदान्यः च शूरा विक्रम संयुताः ॥१-६-१७॥


###Slōka 18###


    दीर्घ आयुषो नराः सर्वे धर्मम् सत्यम् च संश्रिताः ।
    सहिताः पुत्र पौत्रैः च नित्यम् स्त्रीभिः पुरोत्तमे ॥१-६-१८॥


###Slōka 19###


    क्षत्रम् ब्रह्ममुखम् च आसीत् वैश्याः क्षत्रम् अनुव्रताः ।
    शूद्राः स्व धर्म निरताः त्रीन् वर्णान् उपचारिणः ॥१-६-१९॥


###Slōka 20###


    सा तेन इक्ष्वाकु नाथेन पुरी सु परिरक्षिता ।
    यथा पुरस्तात् मनुना मानवेन्द्रेण धीमता ॥१-६-२०॥


###Slōka 21###


    योधानाम् अग्नि कल्पानाम् पेशलानाम् अमर्षिणाम् ।
    संपूर्णा कृत विद्यानाम् गुहा केसरिणाम् इव ॥१-६-२१॥


###Slōka 22###


    कांभोज विषये जातैः बाह्लिकैः च हय उत्तमैः ।
    वनायुजैः नदीजैः च पूर्णा हरिहय उत्तमैः ॥१-६-२२॥


###Slōka 23###


    विंध्य पर्वतजैः मत्तैः पूर्णा हैमवतैः अपि ।
    मदान्वितैः अतिबलैः मातङ्गैः पर्वतोउपमैः ॥१-६-२३॥


###Slōka 24###


    इरावत कुलीनैः च महापद्म कुलैः तथा ।
    अंजनादपि निष्क्रान्तैः वामनादपि च द्विपैः ॥१-६-२४॥


###Slōka 25###


    भद्रैः मन्द्रैः मृगैः च एव भद्र मन्द्र मृगैः थथा ।
    भद्र मन्द्रैः भद्र मृगैः मृग मन्द्रैः च सा पुरी ॥१-६-२५॥


###Slōka 26###


    नित्य मत्तैः सदा पूर्णा नागैः अचल सन्निभैः ।
    सा योजने च द्वे भूयः सत्यनामा प्रकाशते ।यस्याम् दशरथो राजा वसन् जगत् अपालयत् ॥१-६-२६॥


###Slōka 27###


    ताम् पुरीम् स महातेजा राजा दशरथो महान् ।
    शशास शमित अमित्रो नक्षत्राणीव चन्द्रमाः ॥१-६-२७॥


###Slōka 28###


    ताम् सत्य नामाम् दृढ तोरण अर्गलाम्गृहैः विचित्रैः उपशोभिताम् शिवाम् ।
    पुरीम् अयोध्याम् नृ सहस्र संकुलाम्शशास वै शक्र समो महीपतिः ॥१-६-२८॥


