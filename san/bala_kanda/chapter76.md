बालकाण्डम्
===============================


## Chapter 76  / सर्गः ७६##


###Slōka 1###


    श्रुत्वा तत् जामदग्न्यस्य वाक्यम् दाशरथिः तदा ।
    गौरवात् यंत्रित कथः पितू रामम् अथ अब्रवीत् ॥१-७६-१॥


###Slōka 2###


    कृतवान् अस्मि यत् कर्म श्रुतवान् असि भार्गव ।
    अनुरुन्ध्यामहे ब्रह्मन् पितुर् आनृण्यम् आस्थितः ॥१-७६-२॥


###Slōka 3###


    वीर्य हीनम् इव अशक्तम् क्षत्र धर्मेण भार्गव ।
    अवजानासि मे तेजः पश्य मे अद्य पराक्रमम् ॥१-७६-३॥


###Slōka 4###


    इति उक्त्वा राघवः क्रुद्धो भार्गवस्य वर आयुधम् ।
    शरम् च प्रतिजग्राह हस्तात् लघु पराक्रमः ॥१-७६-४॥


###Slōka 5###


    आरोप्य स धनू रामः शरम् सज्यम् चकार ह ।
    जामदग्न्यम् ततो रामम् रामः क्रुद्धो अब्रवीत् इदम् ॥१-७६-५॥


###Slōka 6###


    ब्राह्मणो असि इति पूज्यो मे विश्वामित्र कृतेन च ।
    तस्मात् शक्तो न ते राम मोक्तुम् प्राण हरम् शरम् ॥१-७६-६॥


###Slōka 7###


    इमाम् वा त्वत् गतिम् राम तपो बल समार्जितान् ।
    लोकान् अप्रतिमान् वा अपि हनिष्यामि यत् इच्छसि ॥१-७६-७॥


###Slōka 8###


    न हि अयम् वैष्णवो दिव्यः शरः पर पुरंजयः ।
    मोघः पतति वीर्येण बल दर्प विनाशनः ॥१-७६-८॥


###Slōka 9###


    वर आयुध धरम् रामम् द्रष्टुम् स ऋषि गणाः सुराः ।
    पितामहम् पुरस्कृत्य समेताः तत्र सर्वशः ॥१-७६-९॥


###Slōka 10###


    गंधर्व अप्सरसः चैव सिद्ध चारण किन्नराः ।
    यक्ष राक्षस नागाः च तत् द्रष्टुम् महत् अद्भुतम् ॥१-७६-१०॥


###Slōka 11###


    जडी कृते तदा लोके रामे वर धनुर् धरे ।
    निर्वीर्यो जामदग्न्यो असौ रमो रामम् उदैक्षत ॥१-७६-११॥


###Slōka 12###


    तेजोभिः हत वीर्यत्वात् जामदग्न्यो जडी कृतः ।
    रामम् कमल पत्र अक्षम् मन्दम् मन्दम् उवाच ह ॥१-७६-१२॥


###Slōka 13###


    काश्यपाय मया दत्ता यदा पूर्वम् वसुंधरा ।
    विषये मे न वस्तव्यम् इति माम् काश्यपो अब्रवीत् ॥१-७६-१३॥


###Slōka 14###


    सो अहम् गुरु वचः कुर्वन् पृथिव्याम् न वसे निशाम् ।
    तदा प्रभृति काकुत्स्थ कृता मे काश्यपस्य ह ॥१-७६-१४॥


###Slōka 15###


    तम् इमाम् मत् गतिम् वीर हन्तुम् न अर्हसि राघव ।
    मनो जवम् गमिष्यामि महेन्द्रम् पर्वत उत्तमम् ॥१-७६-१५॥


###Slōka 16###


    लोकाः तु अप्रतिमा राम निर्जिताः तपसा मया ।
    जहि तान् शर मुख्येन मा भूत् कालस्य पर्ययः ॥१-७६-१६॥


###Slōka 17###


    अक्षय्यम् मधु हन्तारम् जानामि त्वाम् सुरेश्वरम् ।
    धनुषो अस्य परामर्शात् स्वस्ति ते अस्तु परंतप ॥१-७६-१७॥


###Slōka 18###


    एते सुर गणाः सर्वे निरीक्षन्ते समागताः ।
    त्वाम् अप्रतिम कर्माणम् अप्रतिद्वन्द्वम् आहवे ॥१-७६-१८॥


###Slōka 19###


    न च इयम् तव काकुत्स्थ व्रीडा भवितुम् अर्हति ।
    त्वया त्रैलोक्य नाथेन यत् अहम् विमुखी कृतः ॥१-७६-१९॥


###Slōka 20###


    शरम् अप्रतिमम् राम मोक्तुम् अर्हसि सु व्रत ।
    शर मोक्षे गमिष्यामि महेन्द्रम् पर्वतोत्तमम् ॥१-७६-२०॥


###Slōka 21###


    तथा ब्रुवति रामे तु जामदग्न्ये प्रतापवान् ।
    रामो दाशरथिः श्रीमान् चिक्षेप शरम् उत्तमम् ॥१-७६-२१॥


###Slōka 22###


    स हतान् दृश्य रामेण स्वान् लोकान् तपसा आर्जितान् ।
    जामदग्न्यो जगाम आशु महेन्द्रम् पर्वतोत्तमम् ॥१-७६-२२॥


###Slōka 23###


    ततो वि तिमिराः सर्वा दिशा च उपदिशः तथा ।
    सुराः स ऋषि गणाः रामम् प्रशशंसुः उदायुधम् ॥१-७६-२३॥


###Slōka 24###


    रामम् दाशरथिम् रामो जामदग्न्यः प्रशस्य च ।
    ततः प्रदक्षिणी कृत्य जगाम आत्म गतिम् प्रभुः ॥१-७६-२४॥


