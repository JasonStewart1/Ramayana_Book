बालकाण्डम्
===============================


## Chapter 29  / सर्गः २९##


###Slōka 1###


    अथ तस्य अप्रमेयस्य वचनम् परिपृच्छतः ।
    विश्वामित्रो महातेजा व्याख्यातुम् उपचक्रमे ॥१-२९-१॥


###Slōka 2###


    इह राम महाबाहो विष्णुर् देव नमस्कृत ।
    वर्षाणि सुबहूनि इह तथा युग शतानि च ॥१-२९-२॥


###Slōka 3###


    तपः चरण योगार्थम् उवास सु महातपाः ।
    एष पूर्व आश्रमो राम वामनस्य महात्मनः ॥१-२९-३॥


###Slōka 4###


    सिद्ध आश्रम इति ख्यातः सिद्धो हि अत्र महातपाः ।
    एतस्मिन् एव काले तु राजा वैरोचनिर् बलिः ॥१-२९-४॥


###Slōka 5###


    निर्जित्य दैवत गणान् स इन्द्रान् स मरुद् गणान् ।
    कारयामास तद् राज्यम् त्रिषु लोकेषु विश्रुतः ॥१-२९-५॥


###Slōka 6###


    यज्ञम् चकार सुमहान् असुरेन्द्रो महाबलः ।
    बलेः तु यजमानस्य देवाः साग्नि पुरोगमाः ।समागम्य स्वयम् चैव विष्णुम् ऊचुः इह आश्रमे ॥१-२९-६॥


###Slōka 7###


    बलिः वैरोचनिः विष्णो यजते यज्ञम् उत्तमम् ।
    असमाप्त व्रते तस्मिन् स्व कार्यम् अभिपद्यताम् ॥१-२९-७॥


###Slōka 8###


    ये च एनम् अभिवर्तन्ते याचितार इतः ततः ।
    यत् च यत्र यथावत् च सर्वम् तेभ्यः प्रयच्छति ॥१-२९-८॥


###Slōka 9###


    स त्वम् सुर हितार्थाय माया योगम् उपाश्रितः ।
    वामनत्वम् गतो विष्णो कुरु कल्याणम् उत्तमम् ॥१-२९-९॥


###Slōka 10###


    एतस्मिन् अनन्तरे राम काश्यपो अग्नि सम प्रभः ।
    अदित्या सहितः राम दीप्यमान इव ओजसा ॥१-२९-१०॥


###Slōka 11###


    देवी सहायो भगवन् दिव्यम् वर्ष सहस्रकम् ।
    व्रतम् समाप्य वरदम् तुष्टाव मधुसूदनम् ॥१-२९-११॥


###Slōka 12###


    तपोमयम् तपोराशिम् तपोमूर्तिम् तपात्मकम् ।
    तपसा त्वाम् सुतप्तेन पश्यामि पुरोषोत्तमम् ॥१-२९-१२॥


###Slōka 13###


    शरीरे तव पश्यामि जगत् सर्वम् इदम् प्रभो ।
    त्वम् अनादिः अनिर्देश्यः त्वाम् अहम् शरणम् गतः ॥१-२९-१३॥


###Slōka 14###


    तम् उवाच हरिः प्रीतः कश्यपम् धूत कल्मषम् ।
    वरम् वरय भद्रम् ते वर अर्हः असि मतो मम ॥१-२९-१४॥


###Slōka 15###


    तत् श्रुत्वा वचनम् तस्य मारीचः कश्यपो अब्रवीत् ।
    अदित्या देवतानाम् च मम च एव अनुयाचितम् ॥१-२९-१५॥


###Slōka 16###


    वरम् वरद सुप्रीतो दातुम् अर्हसि सुव्रत ।
    पुत्रत्वम् गच्छ भगवन् अदित्या मम च अनघ ॥१-२९-१६॥


###Slōka 17###


    भ्राता भव यवीयान् त्वम् शक्रस्य असुरसूदन ।
    शोक आर्तानाम् तु देवानाम् साहाय्यम् कर्तुम् अर्हसि ॥१-२९-१७॥


###Slōka 18###


    अयम् सिद्ध आश्रमो नाम प्रसादात् ते भविष्यति ।
    सिद्धे कर्मणि देवेश उत्तिष्ठ भगवन् इतः ॥१-२९-१८॥


###Slōka 19###


    अथ विष्णुर् महातेजाअ आदित्याम् समजायत ।
    वामनम् रूपम् आस्थाय वैरोचनिम् उपागमत् ॥१-२९-१९॥


###Slōka 20###


    त्रीन् पादान् अथ भिक्षित्वा प्रतिगृह्य च मेदिनीम् ।
    आक्रम्य लोकान् लोकार्थो सर्व लोक हिते रतः ॥१-२९-२०॥


###Slōka 21###


    महेन्द्राय पुनः प्रादात् नियम्य बलिम् ओजसा ।
    त्रैलोक्यम् स महातेजाः चक्रे शक्र वशम् पुनः ॥१-२९-२१॥


###Slōka 22###


    तेन एव पूर्वम् आक्रान्त आश्रमः श्रम नाशनः ।
    मया अपि भक्त्या तस्य एव वामनस्य उपभुज्यते ॥१-२९-२२॥


###Slōka 23###


    एनम् आश्रमम् आयान्ति राक्षसा विघ्न कारिणः ।
    अत्र ते पुरुषव्याघ्र हन्तव्या दुष्ट चारिणः ॥१-२९-२३॥


###Slōka 24###


    अद्य गच्छामहे राम सिद्धाश्रमम् अनुत्तमम् ।
    तत् आश्रम पदम् तात तव अपि एतद् यथा मम ॥१-२९-२४॥


###Slōka 25###


    इति उक्त्वा परम प्रीतो गृह्य रामम् स लक्ष्मणम् ।
    प्रविशन् आश्रम पदम् व्यरोचत महामुनिः ।शशी इव गत नीहारः पुनर्वसु समन्वितः ॥१-२९-२५॥


###Slōka 26###


    तम् दृष्ट्वा मुनयः सर्वे सिद्धाश्रम निवासिनः ।
    उत्पत्योत्पत्य सहसा विश्वामित्रम् अपूजयन् ॥१-२९-२६॥


###Slōka 27###


    यथा अर्हम् चक्रिरे पूजाम् विश्वामित्राय धीमते ।
    तथैव राज पुत्राभ्याम् अकुर्वन् अतिथि क्रियाम् ॥१-२९-२७॥


###Slōka 28###


    मुहूर्तम् अथ विश्रान्तौ राज पुत्रौ अरिन्दमौ ।
    प्रांजली मुनि शार्दूलम् ऊचतू रघुनंदनौ ॥१-२९-२८॥


###Slōka 29###


    अद्य एव दीक्षाम् प्रविश भद्रम् ते मुनिपुंगव ।
    सिद्धाश्रमो अयम् सिद्धः स्यात् सत्यम् अस्तु वचः तव ॥१-२९-२९॥


###Slōka 30###


    एवम् उक्तो महातेजा विश्वामित्रो महानृषिः ।
    प्रविवेश तदा दीक्षाम् नियतो नियतेन्द्रियः ॥१-२९-३०॥


###Slōka 31###


    कुमारौ एव ताम् रात्रिम् उषित्वा सुसमाहितौ ।
    प्रभात काले च उत्थाय पूर्वाम् संध्याम् उपास्य च ॥१-२९-३१॥


###Slōka 32###


    प्रशुची परम् जाप्यम् समाप्य नियमेन च ।
    हुत अग्निहोत्रम् आसीनम् विश्वमित्रम् अवन्दताम् ॥१-२९-३२॥


