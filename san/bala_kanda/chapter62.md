बालकाण्डम्
===============================


###Slōka 1###


    शुनःशेपम् नरश्रेष्ठ गृहीत्वा तु महायशाः ।
    व्यश्रामत् पुष्करे राजा मध्याह्ने रघुनंदन ॥१-६२-१॥


###Slōka 2###


    तस्य विश्रममाणस्य शुनःशेपो महायशाः ।
    पुष्करम् ज्येष्ठम् आगम्य विश्वामित्रम् ददर्श ह ॥१-६२-२॥


###Slōka 3###


    तप्यन्तम् ऋषिभिः सार्थम् मातुलम् परम आतुरः ।
    विषण्ण वदनो दीनः तृष्णया च श्रमेण च ॥१-६२-३॥


###Slōka 4###


    पपात अन्के मुने राम वाक्यम् च इदम् उवाच ह ।
    न मे अस्ति माता न पिता ज्ञातयो बान्धवाः कुतः ॥१-६२-४॥


###Slōka 5###


    त्रातुम् अर्हसि माम् सौम्य धर्मेण मुनिपुंगव ।
    त्राता त्वम् हि नरश्रेष्ठ सर्वेषाम् त्वम् हि भावनः ॥१-६२-५॥


###Slōka 6###


    राजा च कृतकार्यः स्यात् अहम् दीर्घ आयुः अव्ययः ।
    स्वर्ग लोकम् उपाश्नीयाम् तपः तप्त्वा हि अनुत्तमम् ॥१-६२-६॥


###Slōka 7###


    स मे नाथो हि अनाथस्य भव भव्येन चेतसा ।
    पिता इव पुत्रम् धर्माअत्मन् त्रातुम् अर्हसि किल्बिषात् ॥१-६२-७॥


###Slōka 8###


    तस्य तत् वचनम् श्रुत्वा विश्वामित्रो महातपाः ।
    सान्त्वयित्वा बहु विधम् पुत्रान् इदम् उवाच ह ॥१-६२-८॥


###Slōka 9###


    यत् कृते पितरः पुत्रान् जनयन्ति शुभ अर्थिनः ।
    पर लोक हित अर्थाय तस्य कालो अयम् आगतः ॥१-६२-९॥


###Slōka 10###


    अयम् मुनि सुतो बालो मत्तः शरणम् इच्छति ।
    अस्य जीवित मात्रेण प्रियम् कुरुत पुत्रकाः ॥१-६२-१०॥


###Slōka 11###


    सर्वे सुकृत कर्माणः सर्वे धर्म परायणाः ।
    पशु भूता नरेन्द्रस्य तृप्तिम् अग्नेः प्रयच्छत ॥१-६२-११॥


###Slōka 12###


    नाथनान् च शुनःशेपो यज्ञः च अविघ्नतो भवेत् ।
    देवताः तर्पिताः च स्युः मम च अपि कृतम् वचः ॥१-६२-१२॥


###Slōka 13###


    मुनेः तु वचनम् श्रुत्वा मधुष्यन्द आदयः सुताः ।
    स अभिमानम् नरश्रेष्ठ स लीलम् इदम् अब्रुवन् ॥१-६२-१३॥


###Slōka 14###


    कथम् आत्म सुतान् हित्वा त्रायसे अन्य सुतम् विभो ।
    अकार्यम् इव पश्यामः श्व मांसम् इव भोजने ॥१-६२-१४॥


###Slōka 15###


    तेषाम् तत् वचनम् श्रुत्वा पुत्राणाम् मुनिपुंगवः ।
    क्रोध संरक्त नयनो व्याहर्तुम् उपचक्रमे ॥१-६२-१५॥


###Slōka 16###


    निःसाध्वसम् इदम् प्रोक्तम् धर्मात् अपि विगर्हितम् ।
    अतिक्रम्य तु मत् वाक्यम् दारुणम् रोम हर्षणम् ॥१-६२-१६॥


###Slōka 17###


    श्व मांस भोजिनः सर्वे वासिष्ठा इव जातिषु ।
    पूर्णम् वर्ष सहस्रम् तु पृथिव्याम् अनुवत्स्यथ ॥१-६२-१७॥


###Slōka 18###


    कृत्वा शाप समायुक्तान् पुत्रान् मुनिवरः तदा ।
    शुनःशेपम् उवाच आर्तम् कृत्वा रक्षाम् निरामयाम् ॥१-६२-१८॥


###Slōka 19###


    पवित्र पाशैर् बद्धो रक्त माल्य अनुलेपनः ।
    वैष्णवम् यूपम् आसाद्य वाग्भिः अग्निम् उदाहर ॥१-६२-१९॥


###Slōka 20###


    इमे च गाथे द्वे दिव्ये गायेथा मुनि पुत्रक ।
    अंबरीषस्य यज्ञे अस्मिन् ततः सिद्धिम् अवाप्स्यसि ॥१-६२-२०॥


###Slōka 21###


    शुनःशेपो गृहीत्वा ते द्वे गाथे सुसमाहितः ।
    त्वरया राज सिंहम् तम् अंबरीषम् उवाच ह ॥१-६२-२१॥


###Slōka 22###


    राज सिंह महाबुद्धे शीघ्रम् गच्छावहे वयम् ।
    निवर्तयस्व राजेन्द्र दीक्षाम् च समुदाहर ॥१-६२-२२॥


###Slōka 23###


    तत् वाक्यम् ऋषि पुत्रस्य श्रुत्वा हर्ष समन्वितः ।
    जगाम नृपतिः शीघ्रम् यज्ञ वाटम् अतन्द्रितः ॥१-६२-२३॥


###Slōka 24###


    सदस्य अनुमते राजा पवित्र कृत लक्षणम् ।
    पशुम् रक्त अंबरम् कृत्वा यूपे तम् समबन्धयत् ॥१-६२-२४॥


###Slōka 25###


    स बद्धो वाग्भिः अग्र्याभिः अभितुष्टाव वै सुरौ ।
    इन्द्रम् इन्द्र अनुजम् चैव यथावत् मुनि पुत्रकः ॥१-६२-२५॥


###Slōka 26###


    ततः प्रीतः सहस्र अक्षो रहस्य स्तुति तोषितः ।
    दीर्घम् आयुः तदा प्रादात् शुनःशेपाय राघव ॥१-६२-२६॥


###Slōka 27###


    स च राजा नरश्रेष्ठ यज्ञस्य च समाप्तवान् ।
    फलम् बहु गुणम् राम सहस्राक्ष प्रसादजम् ॥१-६२-२७॥


###Slōka 28###


    विश्वामित्रो अपि धर्मात्मा भूयः तेपे महातपाः ।
    पुष्करेषु नरश्रेष्ठ दश वर्ष शतानि च ॥१-६२-२८॥


