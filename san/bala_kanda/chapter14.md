बालकाण्डम्
===============================


## Chapter 14  / सर्गः १४##


###Slōka 1 / श्लोक १###


    अथ संवत्सरे पूर्णे तस्मिन् प्राप्ते तुरंगमे ।
    सरय्वाः च उत्तरे तीरे राज्ञो यज्ञो अभ्यवर्तत ॥१-१४-१॥


###Slōka 2 / श्लोक २###


    ऋष्यशृंगम् पुरस्कृत्य कर्म चक्रुः द्विजर्षभाः ।
    अश्वमेधे महायज्ञे राज्ञोऽस्य सुमहात्मनः ॥१-१४-२॥


###Slōka 3 / श्लोक ३###


    कर्म कुर्वंति विधिवत् याजका वेदपारगाः ।
    यथा विधि यथा न्यायं परिक्रामन्ति शास्त्रतः ॥१-१४-३॥


###Slōka 4 / श्लोक ४###


    प्रवर्ग्यम् शास्त्रतः कृत्वा तथा एव उपसदम् द्विजाः ।
    चक्रुः च विधिवत् सर्वम् अधिकम् कर्म शास्त्रतः ॥१-१४-४॥


###Slōka 5 / श्लोक ५###


    अभिपूज्य तदा हृष्टाः सर्वे चक्रुः यथा विधि ।
    प्रातः सवन पूर्वाणि कर्माणि मुनिपुंगवाः ॥१-१४-५॥


###Slōka 6 / श्लोक ६###


    ऐन्द्रश्च विधिवत् दत्तो राजा च अभिषुतोऽनघः ।
    मध्यंदिनम् च सवनम् प्रावर्तत यथा क्रमम् ॥१-१४-६॥


###Slōka 7 / श्लोक ७###


    तृतीय सवनम् चैव राज्ञोऽस्य सुमहात्मनः ।
    चक्रुः ते शाश्त्रतो दृष्ट्वा तथा ब्राह्मण पुंगवाः ॥१-१४-७॥


###Slōka 8 / श्लोक ८###


    आह्वान् चक्रिरे तत्र शक्रादीन् विबुधोत्तमान् ।
    ऋष्यशृङ्गाअदौ मन्त्रैः शिक्षाक्षर समन्वितौ ॥१-१४-८॥


###Slōka 9 / श्लोक ९###


    गीतिभिः मधुरैः स्निग्धैः मन्त्र आह्वानैः यथार्हतः ।
    होतारो ददुरावाह्य हविर्भागान् दिवौकसाम् ॥१-१४-९॥


###Slōka 10 / श्लोक १०###


    न च अहुतं आभूत् तत्र स्खलितम् वा न किंचन ।
    दृश्यते ब्रह्मवत् सर्वम् क्षेमयुक्तम् हि चक्रिरे ॥१-१४-१०॥


###Slōka 11 / श्लोक ११###


    न तेषु अहस्सु श्रान्तो वा क्षुधितो वा न दृश्यते ।
    न अविद्वान् ब्राह्मणः कश्चिन् न अशत अनुचरः तथा ॥१-१४-११॥


###Slōka 12 / श्लोक १२###


    ब्राह्मणा भुंजते नित्यम् नाथवन्तः च भुंजते ।
    तापसा भुंजते च अपि श्रमणाः चैव भुंजते ॥१-१४-१२॥


###Slōka 13 / श्लोक १३###


    वृद्धाः च व्याधिताः च एव स्त्री बालाः तथा एव च ।
    अनिशं भुंजमानानां न तृप्तिः उपलभ्यते ॥१-१४-१३॥


###Slōka 14 / श्लोक १४###


    दीयताम् दीयताम् अन्नम् वासांसि विविधानि च ।
    इति संचोदिताः तत्र तथा चक्रुः अनेकशः ॥१-१४-१४॥


###Slōka 15 / श्लोक १५###


    अन्न कूटाः च दृश्यन्ते बहवः पर्वत उपमाः ।
    दिवसे दिवसे तत्र सिद्धस्य विधिवत् तदा ॥१-१४-१५॥


###Slōka 16 / श्लोक १६###


    नाना देशात् अनुप्राप्ताः पुरुषाः स्त्री गणाः तथा ।
    अन्न पानैः सुविहिताः तस्मिन् यज्ञे महात्मनः ॥१-१४-१६॥


###Slōka 17 / श्लोक १७###


    अन्नम् हि विधिवत् स्वादु प्रशन्सन्ति द्विजर्षभाः ।
    अहो तृप्ताः स्म भद्रम् ते इति शुश्राव राघवः ॥१-१४-१७॥


###Slōka 18 / श्लोक १८###


    स्वलंकृताः च पुरुषा ब्राह्मणान् पर्यवेषयन् ।
    उपासन्ते च तान् अन्ये सुमृष्ट मणि कुण्डलाः ॥१-१४-१८॥


###Slōka 19 / श्लोक १९###


    कर्मान्तरे तदा विप्रा हेतुवादान् बहूनपि ।
    प्राहुः सुवाग्मिनो धीराः परस्पर जिगीषया ॥१-१४-१९॥


###Slōka 20 / श्लोक २०###


    दिवसे दिवसे तत्र संस्तरे कुशला द्विजाः ।
    सर्व कर्माणि चक्रुः ते यथा शास्त्रं प्रचोदिताः ॥१-१४-२०॥


###Slōka 21 / श्लोक २१###


    न अषडङ्ग वित् अत्र आसीत् न अव्रतो न अबहुश्रुतः ।
    सदस्यः तस्य वै राज्ञो न अवाद कुशला द्विजाः ॥१-१४-२१॥


###Slōka 22 / श्लोक २२###


    प्राप्ते यूपः उच्छ्रये तस्मिन् षड् बैल्वाः खादिराः तथा ।
    तावन्तो बिल्व सहिताः पर्णिनः च तथा अपरे ॥१-१४-२२॥


###Slōka 23 / श्लोक २३###


    श्लेष्मातकमयः दिष्टो देवदारुमयः तथा ।
    द्वावेव तत्र विहितौ बाहु व्यस्त परिग्रहौ ॥१-१४-२३॥


###Slōka 24 / श्लोक २४###


    कारिताः सर्व एवैते शास्त्रज्ञैः यज्ञकोविदैः ।
    शोभाअर्थम् तस्य यज्ञस्य कांचन अलंकृत अभवन् ॥१-१४-२४॥


###Slōka 25 / श्लोक २५###


    एक विंशति यूपाः ते एक विंशत् अरत्नयः ।
    वासोभिः एक विंशद्भिः एकैकम् समलंकृताः ॥१-१४-२५॥


###Slōka 26 / श्लोक २६###


    विन्यस्ता विधिवत् सर्वे शिल्पिभिः सुकृता दृढाः ।
    अष्ट आस्रयः सर्व एव श्लक्ष्ण रूप समन्विताः ॥१-१४-२६॥


###Slōka 27 / श्लोक २७###


    आच्छादिताः ते वासोभिः पुष्पैः गन्धैः च पूजिताः ।
    सप्त ऋषयो दीप्तिमन्तो विराजन्ते यथा दिवि ॥१-१४-२७॥


###Slōka 28 / श्लोक २८###


    इष्टकाः च यथा न्यायम् कारिताः च प्रमाणतः ।
    चितोऽग्निः ब्राह्मणैः तत्र कुशलैः शिप्लकर्मणि ॥१-१४-२८॥


###Slōka 29 / श्लोक २९###


    सचित्यो राज सिंहस्य संचितः कुशलैः द्विजैः ।
    गरुडो रुक्मपक्षो वै त्रिगुणो अष्टा दशात्मकः ॥१-१४-२९॥


###Slōka 30 / श्लोक ३०###


    नियुक्ताः तत्र पशवः तत् तत् उद्दिश्य दैवतम् ।
    उरगाः पक्षिणः च एव यथा शास्त्रम् प्रचोदिताः ॥१-१४-३०॥


###Slōka 31 / श्लोक ३१###


    शामित्रे तु हयः तत्र तथा जलचराः च ये ।
    ऋषिभिः सर्वम् एवै तन् नियुक्तम् शास्त्रतः तदा ॥१-१४-३१॥


###Slōka 32 / श्लोक ३२###


    पशूनाम् त्रिशतम् तत्र यूपेषु नियतम् तदा ।
    अश्व रत्नः उत्तमम् तस्य राज्ञो दशरथस्य ह ॥१-१४-३२॥


###Slōka 33 / श्लोक ३३###


    कौसल्या तम् हयम् तत्र परिचर्य समंततः ।
    कृपाणैः विशशासः एनम् त्रिभिः परमया मुदा ॥१-१४-३३॥


###Slōka 34 / श्लोक ३४###


    पतत्रिणा तदा सार्धम् सुस्थितेन च चेतसा ।
    अवसत् रजनीम् एकाम् कौसल्या धर्म काम्यया ॥१-१४-३४॥


###Slōka 35 / श्लोक ३५###


    होता अध्वर्युः तथ उद्गाता हस्तेन समयोजयन् ।
    महिष्या परिवृत्त्या अथ वावाताम् अपराम् तथा ॥१-१४-३५॥


###Slōka 36 / श्लोक ३६###


    पतत्रिणः तस्य वपाम् उद्धृत्य नियतेइन्द्रियः ।
    ऋत्विक् परम संपन्नः श्रपयामास शास्त्रतः ॥१-१४-३६॥


###Slōka 37 / श्लोक ३७###


    धूम गन्धम् वपायाः तु जिघ्रति स्म नराधिपः ।
    यथा कालम् यथा न्यायम् निर्णुदन् पापम् आत्मनः ॥१-१४-३७॥


###Slōka 38 / श्लोक ३८###


    हयस्य यानि च अंगानि तानि सर्वाणि ब्राह्मणाः ।
    अग्नौ प्रास्यन्ति विधिवत् समस्ताः षोडश ऋत्विजः ॥१-१४-३८॥


###Slōka 39 / श्लोक ३९###


    प्लक्ष शाखासु यज्ञानाम् अन्येषाम् क्रियते हविः ।
    अश्व मेधस्य यज्ञस्य वैतसो भागः इष्यते ॥१-१४-३९॥


###Slōka 40 / श्लोक ४०###


    त्र्यहोऽश्व मेधः संख्यातः कल्प सूत्रेण ब्राह्मणैः ।
    चतुष्टोमम् अहः तस्य प्रथमम् परिकल्पितम् ॥१-१४-४०॥


###Slōka 41 / श्लोक ४१###


    उक्थ्यम् द्वितीयम् संख्यातम् अतिरात्रम् तथोत्तरम् ।
    कारिताः तत्र बहवो विहिताः शास्त्र दर्शनात् ॥१-१४-४१॥


###Slōka 42 / श्लोक ४२###


    ज्योतिष्टोम आयुषी च एवम् अतिरात्रौ विनिर्मितौ ।
    अभिजित् विश्वजित् च एवम् अप्तोर्यामो महाक्रतुः ॥१-१४-४२॥


###Slōka 43 / श्लोक ४३###


    प्राचीम् होत्रे ददौ राजा दिशम् स्वकुल वर्धनःअध्वर्यवे प्रतीचीम् तु ब्रह्मणे दक्षिणाम् दिशम् ॥१-१४-४३॥


###Slōka 44 / श्लोक ४४###


    उद्गात्रे च तथा उदीचीम् दक्षिणैएषा विनिर्मिता ।
    अश्वमेधे महायज्ञे स्वयंभु विहिते पुरा ॥१-१४-४४॥


###Slōka 45 / श्लोक ४५###


    क्रतुं समाप्य तु तदा न्यायतः पुरुषर्षभः ।
    ऋत्विग्भ्यो हि ददौ राजा धराम् ताम् कुलवर्धनः ॥१-१४-४५॥


###Slōka 46 / श्लोक ४६###


    एवम् दत्त्वा प्रहृष्टो अभूत् श्रीमान् इक्ष्वाकु नन्दन ।
    ऋत्विजः तु अब्रुवन् सर्वे राजानम् गत किल्बिषम् ॥१-१४-४६॥


###Slōka 47 / श्लोक ४७###


    भवान् एव महीम् कृत्स्नाम् एको रक्षितुम् अर्हति ।
    न भूम्या कार्यम् अस्माकम् न हि शक्ताः स्म पालने ॥१-१४-४७॥


###Slōka 48 / श्लोक ४८###


    रताः स्वाध्याय करणे वयम् नित्यम् हि भूमिप ।
    निष्क्रयम् किंचित् एव इह प्रयच्छतु भवान् इति ॥१-१४-४८॥


###Slōka 49 / श्लोक ४९###


    मणि रत्नम् सुवर्णम् वा गावो यद् वा समुद्यतम् ।
    तत् प्रयच्छ नरश्रेष्ट धरण्या न प्रयोजनम् ॥१-१४-४९॥


###Slōka 50 / श्लोक ५०###


    एवम् उक्तो नरपतिः ब्राह्मणैः वेद पारगैः ।
    गवाम् शत सहस्राणि दश तेभ्यो ददौ नृपः ॥१-१४-५०॥


###Slōka 51 / श्लोक ५१###


    दश कोटि सुवर्णस्य रजतस्य चतुर् गुणम् ।
    ऋत्विजः च ततः सर्वे प्रददुः सहिता वसु ॥१-१४-५१॥


###Slōka 52 / श्लोक ५२###


    ऋष्यशृन्गाय मुनये वसिष्ठाय च धीमते ।
    ततः ते न्यायतः कृत्वा प्रविभागम् द्विजोत्तमाः ॥१-१४-५२॥


###Slōka 53 / श्लोक ५३###


    सुप्रीत मनसः सर्वे प्रत्यूचुः मुदिता भृशम् ।
    ततः प्रसर्पकेभ्यस्तु हिरण्यम् सुसमाहितः ॥१-१४-५३॥


###Slōka 54 / श्लोक ५४###


    जांबूनदम् कोओटि संख्यम् ब्राह्मणेभ्यो ददौ तदा ।
    दरिद्राय द्विजाय अथ हस्त आभरणम् उत्तमम् ॥१-१४-५४॥


###Slōka 55 / श्लोक ५५###


    कस्मै चित् याचमानाय ददौ राघव नंदनः ।
    ततः प्रीतेषु विधिवत् द्विजेषु द्विज वत्सलः ॥१-१४-५५॥


###Slōka 56 / श्लोक ५६###


    प्रणामम् अकरोत् तेषाम् हर्ष व्याकुलित इन्द्रियः ।
    तस्य आशिषोऽथ विविधा ब्राह्मणैः समुदाहृताः ॥१-१४-५६॥


###Slōka 57 / श्लोक ५७###


    उदारस्य नृवीरस्य धरण्याम् पतितस्य च ।
    ततः प्रीत मना रजाअ प्राप्य यज्ञम् अनुत्तमम् ॥१-१४-५७॥


###Slōka 58 / श्लोक ५८###


    पाप अपहम् स्वर् नयनम् दुस्तरम् पार्थिवर्षभैः ।
    ततोऽब्रवीत् ऋश्य्शृंगम् राजा दशरथः तदा ॥१-१४-५८॥


###Slōka 59 / श्लोक ५९###


    कुलस्य वर्धनम् त्वम् तु कर्तुम् अर्हसि सुव्रत ।
    तथेति च स राजानम् उवाच द्विजसत्तमः ।भविष्यन्ति सुता राजन् चत्वारः ते कुलोद्वहाः ॥१-१४-५९॥


###Slōka 60 / श्लोक ६०###


    स तस्य वाक्यम् मधुरम् निशम्यप्रणम्य तस्मै प्रयतो नृपेन्द्र ।
    जगाम हर्षम् परमम् महात्मातम् ऋष्यश्R^ङ्गम् पुनरपि उवाच ॥१-१४-६०॥


