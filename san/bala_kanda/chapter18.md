बालकाण्डम्
===============================


## Chapter 18  / सर्गः १८##


###Slōka 1###


    निर्वृत्ते तु क्रतौ तस्मिन् हयमेधे महात्मनः ।
    प्रति गृह्य अमरा भागान् प्रतिजग्मुः यथा आगतम् ॥१-१८-१॥


###Slōka 2###


    समाप्त दीक्षा नियमः पत्नी गण समन्वितः ।
    प्रविवेश पुरीम् राजा स भृत्य बल वाहनः ॥१-१८-२॥


###Slōka 3###


    यथा अर्हम् पूजिताः तेन राज्ञा च पृथिवीश्वराः ।
    मुदिताः प्रययुः देशान् प्रणम्य मुनि पुंगवम् ॥१-१८-३॥


###Slōka 4###


    श्रीमताम् गच्छताम् तेषाम् स्वगृहाणि पुरात् ततः ।
    बलानि राज्ञाम् शुभ्राणि प्रहृष्टानि चकाशिरे ॥१-१८-४॥


###Slōka 5###


    गतेषु पृथिवीशेषु राजा दशरथः पुनः ।
    प्रविवेश पुरीम् श्रीमान् पुरस्कृत्य द्विजोत्तमान् ॥१-१८-५॥


###Slōka 6###


    शांतया प्रययौ सार्धम् ऋष्यशृङ्गः सुपूजितः ।
    अनुगम्यमानो राज्ञा च सानुयात्रेण धीमता ॥१-१८-६॥


###Slōka 7###


    एवम् विसृज्य तान् सर्वान् राजा संपूर्ण मानसः ।
    उवास सुखितः तत्र पुत्र उत्पत्तिम् विचिंतयन् ॥१-१८-७॥


###Slōka 8###


    ततो यज्ञे समाप्ते तु ऋतूनाम् षट् समत्ययुः ।
    ततः च द्वादशे मासे चैत्रे नावमिके तिथौ ॥१-१८-८॥


###Slōka 9###


    नक्क्षत्रे अदिति दैवत्ये स्व उच्छ संस्थेषु पंचसु ।
    ग्रहेषु कर्कटे लग्ने वाक्पता इंदुना सह ॥१-१८-९॥


###Slōka 10###


    प्रोद्यमाने जगन्नाथम् सर्व लोक नमस्कृतम् ।
    कौसल्या अजनयत् रामम् सर्व लक्षण संयुतम् ॥१-१८-१०॥


###Slōka 11###


    विष्णोः अर्धम् महाभागम् पुत्रम् ऐक्ष्वाकु नंदनम् ।
    लोहिताक्षम् महाबाहुम् रक्त ओष्टम् दुंदुभि स्वनम् ॥१-१८-११॥


###Slōka 12###


    कौसल्या शुशुभे तेन पुत्रेण अमित तेजसा ।
    यथा वरेण देवानाम् अदितिः वज्र पाणिना ॥१-१८-१२॥


###Slōka 13###


    भरतो नाम कैकेय्याम् जज्ञे सत्य पराक्रमः ।
    साक्षात् विष्णोः चतुर्थ भागः सर्वैः समुदितो गुणैः ॥१-१८-१३॥


###Slōka 14###


    अथ लक्ष्मण शत्रुघ्नौ सुमित्रा अजनयत् सुतौ ।
    वीरौ सर्व अस्त्र कुशलौ विष्णोः अर्ध समन्वितौ ॥१-१८-१४॥


###Slōka 15###


    पुष्ये जातः तु भरतो मीन लग्ने प्रसन्न धीः ।
    सार्पे जातौ तु सौमित्री कुLईरे अभ्युदिते रवौ ॥१-१८-१५॥


###Slōka 16###


    राज्ञः पुत्रा महात्मानः चत्वारो जज्ञिरे पृथक् ।
    गुणवंतः अनुरूपाः च रुच्या प्रोष्ठ पदोपमाः ॥१-१८-१६॥


###Slōka 17###


    जगुः कलम् च गंधर्वा ननृतुः च अप्सरो गणाः ।
    देव दुंदुभयो नेदुः पुष्प वृष्टिः च खात् पतत् ॥१-१८-१७॥


###Slōka 18###


    उत्सवः च महान् आसीत् अयोध्यायाम् जनाकुलः ।
    रथ्याः च जन संबाधा नट नर्तक संकुलाः ॥१-१८-१८॥


###Slōka 19###


    गायनैः च विराविण्यो वादनैः च तथ अपरैः ।
    विरेजुर् विपुलाः तत्र सर्व रत्न समन्विताः ॥१-१८-१९॥


###Slōka 20###


    प्रदेयांश्च ददौ राजा सूत मागध वंदिनाम् ।
    ब्राह्मणेभ्यो ददौ वित्तम् गो धनानि सहस्रशः ॥१-१८-२०॥


###Slōka 21###


    अतीत्य एकादश आहम् तु नाम कर्म तथा अकरोत् ।
    ज्येष्ठम् रामम् महात्मानम् भरतम् कैकयी सुतम् ॥१-१८-२१॥


###Slōka 22###


    सौमित्रिम् लक्ष्मणम् इति शत्रुघ्नम् अपरम् तथा ।
    वसिष्ठः परम प्रीतो नामानि कुरुते तदा ॥१-१८-२२॥


###Slōka 23###


    ब्राह्मणान् भोजयामास पौरान् जानपदान् अपि ।
    उददद् ब्राह्मणानाम् च रत्नौघम् अमलम् बहु ॥१-१८-२३॥


###Slōka 24###


    तेषाम् जन्म क्रिय आदीनि सर्व कर्माणि अकारयत् ।
    तेषाम् केतुः इव ज्येष्ठो रामो रतिकरः पितुः ॥१-१८-२४॥


###Slōka 25###


    बभूव भूयो भूतानाम् स्वयम् भूः इव सम्मतः ।
    सर्वे वेद विदः शूराः सर्वे लोकहिते रताः ॥१-१८-२५॥


###Slōka 26###


    सर्वे ज्ञानोपसंपन्नाः सर्वे समुदिता गुणैः ।
    तेषाम् अपि महातेजा रामः सत्य पराक्रमः ॥१-१८-२६॥


###Slōka 27###


    इष्टः सर्वस्य लोकस्य शशांक इव निर्मलः ।
    गज स्कन्धे अश्व पृष्टे च रथ चर्यासु सम्मतः ॥१-१८-२७॥


###Slōka 28###


    धनुर्वेदे च निरतः पितुः शुशॄषणे रतः ।
    बाल्यात् प्रभृति सुस्निग्धो लक्ष्मणो लक्ष्मि वर्धनः ॥१-१८-२८॥


###Slōka 29###


    रामस्य लोकरामस्य भ्रातुः ज्येष्ठस्य नित्यशः ।
    सर्व प्रिय करः तस्य रामस्य अपि शरीरतः ॥१-१८-२९॥


###Slōka 30###


    लक्ष्मणो लक्ष्मि संपन्नो बहिः प्राण इव अपरः ।
    न च तेन विना निद्राम् लभते पुरुषोत्तमः ॥१-१८-३०॥


###Slōka 31###


    मृष्टम् अन्नम् उपानीतम् अश्नाति न हि तम् विना ।
    यदा हि हयम् आरूढो मृगयाम् याति राघवः ॥१-१८-३१॥


###Slōka 32###


    अथ एनम् पृष्ठतः अभ्येति स धनुः परिपालयन् ।
    भरतस्य अपि शत्रुघ्नो लक्ष्मण अवरजो हि सः ॥१-१८-३२॥


###Slōka 33###


    प्राणैः प्रियतरो नित्यम् तस्य च आसीत् तथा प्रियः ।
    स चतुर्भिः महाभागैः पुत्रैः दशरथः प्रियैः ॥१-१८-३३॥


###Slōka 34###


    बभूव परम प्रीतो देवैः इव पितामहः ।
    ते यदा ज्ञान संपन्नाः सर्वैः समुदिता गुणैः ॥१-१८-३४॥


###Slōka 35###


    ह्रीमन्तः कीर्तिमन्तः च सर्वज्ञा दीर्घ दर्शिनः ।
    तेषाम् एवम् प्रभावाणाम् सर्वेषाम् दीप्त तेजसाम् ॥१-१८-३५॥


###Slōka 36###


    पिता दशरथो हृष्टो ब्रह्मा लोकाधिपो यथा ।
    ते च अपि मनुज व्याघ्रा वैदिक अध्ययने रताः ॥१-१८-३६॥


###Slōka 37###


    पितृ शुश्रूषण रता धनुर् वेदे च निष्टिताः ।
    अथ राजा दशरथः तेषाम् दार क्रियाम् प्रति ॥१-१८-३७॥


###Slōka 38###


    चिंतयामास धर्मात्मा सह उपाध्यायः स बान्धवः ।
    तस्य चिंतयमानस्य मंत्रि मध्ये महात्मनः ॥१-१८-३८॥


###Slōka 39###


    अभ्यागच्छत् महातेजा विश्वामित्रो महामुनिः ।
    स राज्ञो दर्शन आकांक्षी द्वार अध्यक्षान् उवाच ह ॥१-१८-३९॥


###Slōka 40###


    शीघ्रम् आख्यात माम् प्राप्तम् कौशिकम् गाधिनः सुतम् ।
    तत् श्रुत्वा वचनम् तस्य राज्ञो वेश्म प्रदुद्रुवुः ॥१-१८-४०॥


###Slōka 41###


    संभ्रान्त मनसः सर्वे तेन वाक्येन चोदिताः ।
    ते गत्वा राज भवनम् विश्वामित्रम् ऋषिम् तदा ॥१-१८-४१॥


###Slōka 42###


    प्राप्तम् आवेदयामासुः नृपायैः इक्ष्वाकवे तदा ।
    तेषाम् तत् वचनम् श्रुत्वा सपुरोधाः समाहितः ॥१-१८-४२॥


###Slōka 43###


    प्रति उज्जगाम संहृष्टो ब्रह्माणम् इव वासवः ।
    तम् दृष्ट्वा ज्वलितम् दीप्त्या तपसम् संशित व्रतम् ॥१-१८-४३॥


###Slōka 44###


    प्रहृष्ट वदनो राजा ततः अर्घ्यम् उपहारयत् ।
    स राज्ञः प्रतिगृह्य अर्घ्यम् शास्त्र दृष्टेन कर्मणा ॥१-१८-४४॥


###Slōka 45###


    कुशलम् च अव्ययम् च एव पर्य पृच्छत् नराधिपम् ।
    पुरे कोशे जनपदे बान्धवेषु सुहृत्सु च ॥१-१८-४५॥


###Slōka 46###


    कुशलम् कौशिको राज्ञः पर्यपृच्छत् सुधार्मिकः ।
    अपि ते संनताः सर्वे सामंत रिपवो जिताः ॥१-१८-४६॥


###Slōka 47###


    दैवम् च मानुषम् च एव कर्म ते साधु अनुष्टितम् ।
    वसिष्ठम् च समागम्य कुशलम् मुनिपुंगवः ॥१-१८-४७॥


###Slōka 48###


    ऋषीम् च तान् यथा न्यायम् महाभाग उवाच ह ।
    ते सर्वे हृष्ट मनसः तस्य राज्ञो निवेशनम् ॥१-१८-४८॥


###Slōka 49###


    विविशुः पूजिताः तेन निषेदुः च यथा अर्हतः ।
    अथ हृष्ट मना राजा विश्वामित्रम् महामुनिम् ॥१-१८-४९॥


###Slōka 50###


    उवाच परम उदारो हृष्टः तम् अभिपूजयन् ।
    यथा अमृतस्य संप्राप्तिः यथा वर्षम् अनूदके ॥१-१८-५०॥


###Slōka 51###


    यथा सदृश दारेषु पुत्र जन्म अप्रजस्य वै ।
    प्रणष्टस्य यथा लाभो यथा हर्षो महोदये ॥१-१८-५१॥


###Slōka 52###


    तथा एव आगमनम् मन्ये स्वागतम् ते महामुने ।
    कम् च ते परमम् कामम् करोमि किमु हर्षितः ॥१-१८-५२॥


###Slōka 53###


    पात्र भूतोऽसि मे ब्रह्मन् दिष्ट्या प्राप्तोऽसि मानद ।
    अद्य मे सफलम् जन्म जीवितम् च सु जीवितम् ॥१-१८-५३॥


###Slōka 54###


    यस्माद् विप्रेन्द्रम् अद्राक्षम् सुप्रभाता निशा मम ।
    पूर्वम् राजर्षि शब्देन तपसा द्योतित प्रभः ॥१-१८-५४॥


###Slōka 55###


    ब्रह्मर्षित्वम् अनुप्राप्तः पूज्योअसि बहुधा मया ।
    तत् अद्भुतम् अभूत् विप्र पवित्रम् परमम् मम ॥१-१८-५५॥


###Slōka 56###


    शुभ क्षेत्र गतः च अहम् तव संदर्शनात् प्रभो ।
    ब्रूहि यत् प्रार्थितम् तुभ्यम् कार्यम् आगमनम् प्रति ॥१-१८-५६॥


###Slōka 57###


    इच्छाम् अनुगृहीतो अहम् त्वदर्थम् परिवृद्धये ।
    कार्यस्य न विमर्शम् च गंतुम् अर्हसि सुव्रत ॥१-१८-५७॥


###Slōka 58###


    कर्ता च अहम् अशेषेण दैवतम् हि भवान् मम ।
    मम च अयम् अनुप्राप्तो महान् अभ्युदयो द्विज ।तव आगमन जः कृत्स्नो धर्मः च अनुत्तमो द्विज ॥१-१८-५८॥


###Slōka 59###


    इति हृदय सुखम् निशम्य वाक्यम्श्रुति सुखम् आत्मवता विनीतम् उक्तम् ।
    प्रथित गुण यशा गुणैः विशिष्टःपरम ऋषिः परमम् जगाम हर्षम् ॥१-१८-५९॥


