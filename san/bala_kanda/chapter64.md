बालकाण्डम्
===============================


###Slōka 1###


    सुर कार्यम् इदम् रंभे कर्तव्यम् सुमहत् त्वया ।
    लोभनम् कौशिकस्य इह काम मोह समन्वितम् ॥१-६४-१॥


###Slōka 2###


    तथा उक्ता स अप्सरा राम सहस्राक्षेण धीमता ।
    व्रीडिता प्रांजलिः वाक्यम् प्रत्युवाच सुर ईश्वरम् ॥१-६४-२॥


###Slōka 3###


    अयम् सुर पते घोरो विश्वामित्रो महामुनिः ।
    क्रोधम् उत्स्रच्यते घोरम् मयि देव न संशयः ॥१-६४-३॥


###Slōka 4###


    ततो हि मे भयम् देव प्रसादम् कर्तुम् अर्हसि ।
    एवम् उक्तः तया राम स भयम् भीतया तदा ॥१-६४-४॥


###Slōka 5###


    ताम् उवाच सहस्राक्षो वेपमानाम् कृतांजलिम् ।
    मा भैषी रंभे भद्रम् ते कुरुष्व मम शासनम् ॥१-६४-५॥


###Slōka 6###


    कोकिलो हृदय ग्राही माधवे रुचिर द्रुमे ।
    अहम् कंदर्प सहितः स्थास्यामि तव पार्श्वतः ॥१-६४-६॥


###Slōka 7###


    त्वम् हि रूपम् बहु गुणम् कृत्वा परम भास्वरम् ।
    तम् ऋषिम् कौशिकम् रंभे भेदयस्व तपस्विनम् ॥१-६४-७॥


###Slōka 8###


    सा श्रुत्वा वचनम् तस्य कृत्वा रूपम् अनुत्तमम् ।
    लोभयामास ललिता विश्वामित्रम् शुचि स्मिता ॥१-६४-८॥


###Slōka 9###


    कोकिलस्य तु शुश्राव वल्गु व्याहरतः स्वनम् ।
    संप्रहृष्टेन मनसा स एनाम् अन्वैक्षत ॥१-६४-९॥


###Slōka 10###


    अथ तस्य च शब्देन गीतेन अप्रतिमेन च ।
    दर्शनेन च रंभाया मुनिः संदेहम् आगतः ॥१-६४-१०॥


###Slōka 11###


    सहस्राक्षस्य तत् कर्म विज्ञाय मुनिपुंगवः ।
    रंभाम् क्रोध समाविष्टः शशाप कुशिक आत्मजः ॥१-६४-११॥


###Slōka 12###


    यत् माम् लोभयसे रंभे काम क्रोध जय एषिणम् ।
    दश वर्ष सहस्राणि शैली स्थास्यसि दुर्भगे ॥१-६४-१२॥


###Slōka 13###


    ब्राह्मणः सुमहातेजाः तपो बल समन्वितः ।
    उद्धरिष्यति रंभे त्वाम् मत् क्रोध कलुषी कृताम् ॥१-६४-१३॥


###Slōka 14###


    एवम् उक्त्वा महातेजा विश्वामित्रो महामुनिः ।
    अशक्नुवन् धारयितुम् कोपम् संतापम् आगतः ॥१-६४-१४॥


###Slōka 15###


    तस्य शापेन महता रम्भा शैली तदा अभवत् ।
    वचः श्रुत्वा च कन्दर्पो महर्षेः स च निर्गतः ॥१-६४-१५॥


###Slōka 16###


    कोपेन स महातेजाः तपो अपहरणे कृते ।
    इन्द्रियैर् अजितै राम न लेभे शान्तिम् आत्मनः ॥१-६४-१६॥


###Slōka 17###


    बभूव अस्य मनः चिंता तपो अपहरणे कृते ।
    न एव क्रोधम् गमिष्यामि न च वक्ष्ये कथंचन ॥१-६४-१७॥


###Slōka 18###


    अथवा न उच्छासिष्यामि संवत्स्र शतानि अपि ।
    अहम् हि शोषयिष्यामि आत्मानम् विजितेन्द्रियः ॥१-६४-१८॥


###Slōka 19###


    तावत् यावत् हि मे प्राप्तम् ब्राह्मण्यम् तपसा आर्जितम् ।
    अनुच्छ्वसन् अभुंजाः तिष्ठेयम् शाश्वती समाः ॥१-६४-१९॥


###Slōka 20###


    न हि मे तप्यमानस्य क्षयम् यास्यन्ति मूर्तयः ।
    एवम् वेअर्ष शस्रस्य दीक्षाम् स मुनिपुंगवः ।चकार प्रतिमाम् लोके प्रतिज्ञाम् रघुनंदन ॥१-६४-२०॥


