बालकाण्डम्
===============================


###Slōka 1###


    श्रुत्वा वस्तु समग्रम् तत् धर्म अर्ध सहितम् हितम् ।
    व्यक्तम् अन्वेषते भूयो यद्वृत्तम् तस्य धीमतः ॥१-३-१।॥


###Slōka 2###


    उपस्पृस्य उदकम् सम्यक् मुनिः स्थित्वा कृताञ्जलिः ।
    प्राचीन अग्रेषु दर्भेषु धर्मेण अन्वेषते गतिम् ॥१-३-२।॥


###Slōka 3###


    राम लक्ष्मण सीताभिः राज्ञा दशरथेन च ।
    स भार्येण स राष्ट्रेण यत् प्राप्तम् तत्र तत्त्वतः ॥१-३-३।॥


###Slōka 4###


    हसितम् भाषितम् च एव गतिर्यायत् च चेष्टितम् ।
    तत् सर्वम् धर्म वीर्येण यथावत् संप्रपश्यति ॥१-३-४।॥


###Slōka 5###


    स्त्री तृतीयेन च तथा यत् प्राप्तम् चरता वने ।
    सत्यसन्धेन रामेण तत्सर्वम् च अन्ववेक्षत ॥१-३-५।॥


###Slōka 6###


    ततः पश्यति धर्मात्मा तत् सर्वम् योगमास्थितः ।
    पुरा यत् तत्र निर्वृत्तम् पाणाव आमलकम् यथा ॥१-३-६।॥


###Slōka 7###


    तत् सर्वम् तात्त्वतो दृश्ट्वा धर्मेण स महामतिःअभिरामस्य रामस्य तत् सर्वम् कर्तुम् उद्यतः ॥१-३-७।
    ॥


###Slōka 8###


    कामार्थ गुण संयुक्तम् धर्मार्थ गुण विस्तरम् ।
    समुद्रम् इव रत्नाढ्यम् सर्व श्रुति मनोहरम् ॥१-३-८।॥


###Slōka 9###


    स यथा कथितम् पूर्वम् नारदेन महात्मना ।
    रघु वंशस्य चरितम् चकार भगवान् मुनिः ॥१-३-९।॥


###Slōka 10###


    जन्म रामस्य सुमहद् वीर्यम् सर्वानुकूलताम् ।
    लोकस्य प्रियताम् क्षान्तिम् सौम्यताम् सत्य शीलताम् ॥१-३-१०।॥


###Slōka 11###


    नाना चित्र कथाः च अन्याः विश्वामित्र सहायेन ।
    जानक्याः च विवाहम् च धनुषः च विभेदनम् ॥१-३-११।॥


###Slōka 12###


    राम राम विवादम् च गुणान् दाशरथेः तथा ।
    तथऽभिषेकम् रामस्य कैकेय्या दुष्ट भावताम् ॥१-३-१२।॥


###Slōka 13###


    विघातम् च अभिषेकस्य राघवस्य विवासनम् ।
    राज्ञः शोकम् विलापम् च पर लोकस्य च आश्रयम् ॥१-३-१३।॥


###Slōka 14###


    प्रकृतीनाम् विषादम् च प्रकृतीनाम् विसर्जनम् ।
    निषाद अधिप संवादम् सूतोपावर्तनम् तथा ॥१-३-१४।॥


###Slōka 15###


    गङ्गायाः च अपि संतारम् भरद्वाजस्य दर्शनम् ।
    भरद्वाज अभ्यनुज्ञात् चित्रकूटस्य दर्शनम् ॥१-३-१५।॥


###Slōka 16###


    वास्तु कर्म निवेशम् च भरत अगमनम् तथा ।
    प्रसादनम् च रामस्य पितुः च सलिल क्रियाम् ॥१-३-१६।॥


###Slōka 17###


    पादुका अग्र्य अभिषेकम् च नन्दि ग्राम निवासनम् ।
    दण्डकारण्य गमनम् विराधस्य वधम् तथा ॥१-३-१७।॥


###Slōka 18###


    दर्शनम् शरभङ्गस्य सुतीक्ष्णेन समागमम् ।
    अनसूया समाख्या च अङ्गराग्स्य च अर्पणम् ॥१-३-१८।॥


###Slōka 19###


    दर्शनम् च अपि अगस्त्यस्य धनुषो ग्रहणम् तथा ।
    शूर्पणखाः च संवादम् विरूपकरणम् तथा ॥१-३-१९।॥


###Slōka 20###


    वधम् खरः त्रिशिरसः उत्थानम् रावणस्य च ।
    मारीचस्य वधम् च एव वैदेह्या हरणम् तथा ॥१-३-२०।॥


###Slōka 21###


    राघवस्य विलापम् च गृध्र राज निबर्हणम् ।
    कबन्ध दर्शनम् च एव पम्पायाः च अपि दर्शनम् ॥१-३-२१।॥


###Slōka 22###


    शबरी दर्शनम् च एव फल मूल अशनम् तथा ।
    प्रलापम् च एव पम्पायम् हनुमद् दर्शनम् ॥१-३-२२।॥


###Slōka 23###


    ऋष्यमूकस्य गमनम् सुग्रीवेण समागमम् ।
    प्रत्ययोत्पादनम् सख्यम् वालि सुग्रीव विग्रहम् ॥१-३-२३।॥


###Slōka 24###


    वालि प्रमथनम् च एव सुगीव प्रतिपादनम् ।
    तारा विलापम् समयम् वर्ष रात्र निवासनम् ॥१-३-२४।॥


###Slōka 25###


    कोपम् राघव सिंहस्य बलानाम् उपसंग्रहम् ।
    दिशः प्रस्थापनम् च एव पृथिव्याः च निवेदनम् ॥१-३-२५।॥


###Slōka 26###


    अङ्गुलीयक दानम् च ऋक्ष्स्य बिल दर्शनम् ।
    प्रायोपवेशनम् च अपि संपातेः च अपि दर्शनम् ॥१-३-२६।॥


###Slōka 27###


    पर्वत आरोहणम् च अपि सागर्स्य अपि लङ्घनम् ।
    समुद्र वचनात् च एव मैनाकस्य च दर्शनम् ॥१-३-२७।॥


###Slōka 28###


    राक्षसी तर्जनम् च एव छाया ग्राहस्य दर्शनम् ।
    सिंहिकायाः च निधनम् लङ्का मलय दर्शनम् ॥१-३-२८।॥


###Slōka 29###


    रात्रौ लंका प्रवेशम् च एकस्य अपि विचिंतनम् ।
    आपान भूमि गमनम् अवरोधस्य दर्शनम् ॥१-३-२९।॥


###Slōka 30###


    दर्शनम् रावणस्य अपि पुष्पकस्य च दर्शनम् ।
    अशोक वनिकायानम् सीतायाः च अपि दर्शनम् ॥१-३-३०।॥


###Slōka 31###


    अभिज्ञन प्रदानम् च सीतायाः च अपि भाषणम् ।
    राक्षसी तर्जनम् च एव त्रिजटा स्वप्न दर्शनम् ॥१-३-३१।॥


###Slōka 32###


    मणि प्रदानम् सीतायाः वृक्ष भंगम् तथ एव च ।
    राक्षसी विद्रवम् चैव किंकराणाम् निबर्हणम् ॥१-३-३२।॥


###Slōka 33###


    ग्रहणम् वायु सूनोश्च लंका दाह अभिगर्जनम् ।
    प्रति प्लवनम् एव अथ मधूनाम् हरणम् तथा ॥१-३-३३।॥


###Slōka 34###


    राघव आस्वासनम् चैव मणि निर्यातनम् तथा ।
    संगमम् च समुद्रेण नल सेतोः च बन्धनम् ॥१-३-३४।॥


###Slōka 35###


    प्रतारम् च समुद्रस्य रात्रौ लंका अवरोधनम् ।
    विभीषणेन संसर्गम् वधोपाय निवेदनम् ॥१-३-३५।॥


###Slōka 36###


    कुम्भकर्णस्य निधनम् मेघनाद निबर्हणम् ।
    रावणस्य विनाशम् च सीतावाप्तिम् अरेः पुरे ॥१-३-३६।॥


###Slōka 37###


    विभीषण अभिषेकम् च पुष्पकस्य च दर्शनम् ।
    अयोध्यायाः च गमनम् भरद्वाज समागमम् ॥१-३-३७।॥


###Slōka 38###


    प्रेषणम् वायु पुत्रस्य भरतेन समागमम् ।
    राम अभिषेक अभ्युदयम् सर्व सैन्य विसर्जनम् ।स्व राष्ट्र रंजनम् च एव वैदेह्याः च विसर्जनम् ॥१-३-३८।॥


###Slōka 39###


    अनागतम् च यत् किंचिद् रामस्य वसुधा तले ।
    तत् चकार उत्तरे काव्ये वाल्मीकिः भगवान् ऋषिः ॥१-३-३९॥


