बालकाण्डम्
===============================


###Slōka 1###


    पुत्रान् चिर गतान् ज्ञात्वा सगरो रघुनंदन ।
    नप्तारम् अब्रवीत् राजा दीप्यमानम् स्व तेजसा ॥१-४१-१॥


###Slōka 2###


    शूरः च कृत विद्यः च पूर्वैः तुल्यो असि तेजसा ।
    पितृणाम् गतिम् अन्विच्छ येन च अश्वो अपहारितः ॥१-४१-२॥


###Slōka 3###


    अन्तर् भौमानि सत्त्वानि वीर्यवन्ति महान्ति च ।
    तेषाम् त्वम् प्रतिघात अर्थम् स असिम् गृह्णीष्व कार्मुकम् ॥१-४१-३॥


###Slōka 4###


    अभिवाद्य अभिवाद्यान् त्वम् हत्वा विघ्न करान् अपि ।
    सिद्धार्थः संनिवर्तस्व मम यज्ञस्य पारगः ॥१-४१-४॥


###Slōka 5###


    एवम् उक्तो अंशुमान् सम्यक् सगरेण महात्मना ।
    धनुर् आदाय खड्गम् च जगाम लघुविक्रमः ॥१-४१-५॥


###Slōka 6###


    स खातम् पितृभिः मार्गम् अन्तर् भौमम् महात्मभिः ।
    प्रापद्यत नरश्रेष्ठ तेन राज्ञा अभिचोदितः ॥१-४१-६॥


###Slōka 7###


    देव दानव रक्षोभिः पिशाच पतग उरगैः ।
    पूज्यमानम् महातेजा दिशा गजम् अपश्यत ॥१-४१-७॥


###Slōka 8###


    स तम् प्रदक्षिणम् कृत्वा पृष्ट्वा चैव निरामयम् ।
    पितृइन् स परिपप्रच्छ वाजि हर्तारम् एव च ॥१-४१-८॥


###Slōka 9###


    दिशा गजः तु तत् श्रुत्वा प्रत्युवाच महामतिः ।
    आसमंज कृतार्थः त्वम् सह अश्वः शीघ्रम् एष्यसि ॥१-४१-९॥


###Slōka 10###


    तस्य तद् वचनम् श्रुत्वा सर्वान् एव दिशा गजान् ।
    यथा क्रमम् यथा न्यायम् प्रष्टुम् समुपचक्रमे ॥१-४१-१०॥


###Slōka 11###


    तैः च सर्वैः दिशा पालैः वाक्यज्ञैः वाक्यकोविदैः ।
    पूजितः स हयः चैव गन्ता असि इति अभिचोदितः ॥१-४१-११॥


###Slōka 12###


    तेषाम् तत् वचनम् श्रुत्वा जगाम लघुविक्रमः ।
    भस्म राशी कृता यत्र पितरः तस्य सागराः ॥१-४१-१२॥


###Slōka 13###


    स दुःख वशम् आपन्नः तु असमंज सुतः तदा ।
    चुक्रोश परम आर्तः तु वधात् तेषाम् सुदुःखितः ॥१-४१-१३॥


###Slōka 14###


    यज्ञियम् च हयम् तत्र चरन्तम् अविदूरतः ।
    ददर्श पुरुषव्याघ्रो दुःख शोक समन्वितः ॥१-४१-१४॥


###Slōka 15###


    स तेषाम् राज पुत्राणाम् कर्तु कामो जल क्रियाम् ।
    स जलार्थम् महातेजा न च अपश्यत् जल आशयम् ॥१-४१-१५॥


###Slōka 16###


    विसार्य निपुणाम् दृष्टिम् ततो अपश्यत् खग अधिपम् ।
    पितृणाम् मातुलम् राम सुपर्णम् अनिल उपमम् ॥१-४१-१६॥


###Slōka 17###


    स च एनम् अब्रवीत् वाक्यम् वैनतेयो महाबलः ।
    मा शुचः पुरुषव्याघ्र वधो अयम् लोक सम्मतः ॥१-४१-१७॥


###Slōka 18###


    कपिलेन अप्रमेयेण दग्धा हि इमे महाबलाः ।
    सलिलम् न अर्हसि प्राज्ञ दातुम् एषाम् हि लौकिकम् ॥१-४१-१८॥


###Slōka 19###


    गंगा हिमवतो ज्येष्ठा दुहिता पुरुषर्षभ ।
    तस्याम् कुरु महाबाहो पितॄणाम् तु जल क्रियाम् ॥१-४१-१९॥


###Slōka 20###


    भस्म राशी कृतान् एतान् पावयेत् लोक कांतया ।
    तया क्लिन्नम् इदम् भस्म गंगया लोक कान्तया ।षष्टिम् पुत्र सहस्राणि स्वर्ग लोकम् गमिष्यति ॥१-४१-२०॥


###Slōka 21###


    निर्गच्छ च अश्वम् महाभाग संगृह्य पुरुषर्षभ ।
    यज्ञम् पैतामहम् वीर निर्वर्तयितुम् अर्हसि ॥१-४१-२१॥


###Slōka 22###


    सुपर्ण वचनम् श्रुत्वा सः अंशुमान् अतिवीर्यवान् ।
    त्वरितम् हयम् आदाय पुनर् आयात् महायशाः ॥१-४१-२२॥


###Slōka 23###


    ततो राजानम् आसाद्य दीक्षितम् रघुनंदन ।
    न्यवेदयत् यथा वृत्तम् सुपर्ण वचनम् तथा ॥१-४१-२३॥


###Slōka 24###


    तत् श्रुत्वा घोर संकाशम् वाक्यम् अंशुमतो नृपः ।
    यज्ञम् निर्वर्तयामास यथा कल्पम् यथा विधि ॥१-४१-२४॥


###Slōka 25###


    स्व पुरम् च अगमत् श्रीमान् इष्ट यज्ञो महीपतिः ।
    गंगायाः च आगमे राजा निश्चयम् न अध्यगच्छत ॥१-४१-२५॥


###Slōka 26###


    अगत्वा निश्चयम् राजा कालेन महता महान् ।
    त्रिंशत् वर्ष सहस्राणि राज्यम् कृत्वा दिवम् गतः ॥१-४१-२६॥


