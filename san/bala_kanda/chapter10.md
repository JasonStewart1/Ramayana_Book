बालकाण्डम्
===============================


## Chapter 10  / सर्गः १०##


###Slōka 1###


    सुमंत्रः चोदितो राज्ञा प्रोवाच इदम् वचः तदा ।
    यथा ऋष्यशृङ्गः तु आनीतो येन उपायेन मंत्रिभिःतन्मे निगदितम् सर्वम् शृणु मे मंत्रिभिः सह ॥१-१०-१॥


###Slōka 2###


    रोमपादम् उवाच इदम् सह अमात्यः पुरोहितः ।
    उपायो निरपायो अयम् अस्माभिः अभिचिन्तितः ॥१-१०-२॥


###Slōka 3###


    ऋष्यशृङ्गो वनचरः तपः स्वाध्याय संयुतः ।
    अनभिज्ञः तु नारीणाम् विषयाणाम् सुखस्य च ॥१-१०-३॥


###Slōka 4###


    इन्द्रियार्थैः अभिमतैः नरचित्त प्रमाथिभि ।
    पुरम् आनाययिष्यामः क्षिप्रम् च अध्यवसीयताम् ॥१-१०-४॥


###Slōka 5###


    गणिकाः तत्र गच्छन्तु रूपवत्यः स्वलंकृताः ।
    प्रलोभ्य विविध उपायैः आनेष्यन्ति इह सत्कृताः ॥१-१०-५॥


###Slōka 6###


    श्रुत्वा तथा इति राजा च प्रत्युवाच पुरोहितम् ।
    पुरोहितो मंत्रिणः च तथा चक्रुः च ते तथा ॥१-१०-६॥


###Slōka 7###


    वारमुख्याः तु तत् श्रुत्वा वनम् प्रविविशुः महत् ।
    आश्रमस्य अविदूरे अस्मिन् यत्नम् कुर्वन्ति दर्शने ॥१-१०-७॥


###Slōka 8###


    ऋषेः पुत्रस्य धीरस्य नित्यम् आश्रम वासिनः ।
    पितुः स नित्य संतुष्टो न अतिचक्राम च आश्रमात् ॥१-१०-८॥


###Slōka 9###


    न तेन जन्म प्रभृति दृष्ट पूर्वम् तपस्विना ।
    स्त्री वा पुमान् वा यच्च अन्यत् सत्त्वम् नगर राष्ट्रजम् ॥१-१०-९॥


###Slōka 10###


    ततः कदाचित् तम् देशम् आजगाम यदृच्छया ।
    विभाण्डक सुतः तत्र ताः च अपश्यत् वरांगनाः ॥१-१०-१०॥


###Slōka 11###


    ताः चित्र वेषाः प्रमदा गायंत्यो मधुर स्वरम् ।
    ऋषि पुत्रम् उपागम्य सर्वा वचनम् अब्रुवन् ॥१-१०-११॥


###Slōka 12###


    कः त्वम् किम् वर्तसे ब्रह्मन् ज्ञातुम् इच्छामहे वयम् ।
    एकः त्वम् विजने दूरे वने चरसि शंस नः ॥१-१०-१२॥


###Slōka 13###


    अदृष्ट रूपाः ताः तेन काम्य रूपा वने स्त्रियः ।
    हार्दात् तस्य मतिः जाता अख्यातुम् पितरम् स्वकम् ॥१-१०-१३॥


###Slōka 14###


    पिता विभाण्डको अस्माकम् तस्य अहम् सुत औरसः ।
    ऋष्यशृङ्ग इति ख्यातम् नाम कर्म च मे भुवि ॥१-१०-१४॥


###Slōka 15###


    इह आश्रम पदोऽस्माकम् समीपे शुभ दर्शनाः ।
    करिष्ये वोऽत्र पूजाम् वै सर्वेषाम् विधि पूर्वकम् ॥१-१०-१५॥


###Slōka 16###


    ऋषि पुत्र वचः श्रुत्वा सर्वासाम् मतिरास वै ।
    तत् आश्रम पदम् द्रष्टुम् जग्मुः सर्वाः ततो अंगनः ॥१-१०-१६॥


###Slōka 17###


    गतानाम् तु ततः पूजाम् ऋषि पुत्रः चकार ह ।
    इदम् अर्घ्यम् इदम् पाद्यम् इदम् मूलम् फलम् च नः ॥१-१०-१७॥


###Slōka 18###


    प्रतिगृह्य तु ताम् पूजाम् सर्वा एव समुत्सुकाः ।
    ऋषेर् भीताः च शीघ्रम् तु गमनाय मतिम् दधुः ॥१-१०-१८॥


###Slōka 19###


    अस्माकम् अपि मुख्यानि फलानि इमानि हे द्विज ।
    गृहाण विप्र भद्रम् ते भक्षयस्व च मा अचिरम् ॥१-१०-१९॥


###Slōka 20###


    ततः ताः तम् समालिंग्य सर्वा हर्ष समन्विताः ।
    मोदकान् प्रददुः तस्मै भक्ष्याम् च विविधान् शुभान् ॥१-१०-२०॥


###Slōka 21###


    तानि च आस्वाद्य तेजस्वी फलानि इति स्म मन्यते ।
    अनास्वादित पूर्वाणि वने नित्य निवासिनाम् ॥१-१०-२१॥


###Slōka 22###


    आपृच्छ्य च तदा विप्रम् व्रत चर्याम् निवेद्य च ।
    गच्छन्ति स्म अपदेशात् ता भीताः तस्य पितुः स्त्रियः ॥१-१०-२२॥


###Slōka 23###


    गतासु तासु सर्वासु काश्यपस्य आत्मजो द्विजः ।
    अस्वस्थ हृदयः च आसीत् दुःखात् च परिवर्तते ॥१-१०-२३॥


###Slōka 24###


    ततोऽपरे द्युः तम् देशम् आजगाम स वीर्यवान् ।
    विभाण्डक सुतः श्रीमान् मनसा विचिन्तयन् मुहुः ॥१-१०-२४॥


###Slōka 25###


    मनोज्ञा यत्र ता दृष्टा वारमुख्याः स्वलंकृताः ।
    दृष्ट्वा एव च ततो विप्रम् आयान्तम् हृष्ट मानसाः ॥१-१०-२५॥


###Slōka 26###


    उपसृत्य ततः सर्वाः ताः तम् ऊचुर् इदम् वचः ।
    एहि आश्रम पदम् सौम्य अस्माकम् इति च अब्रुवन् ॥१-१०-२६॥


###Slōka 27###


    चित्राणि अत्र बहूनि स्युः मूलानि च फलनि च ।
    तत्र अपि एष विशेषेण विधिः हि भविता ध्रुवम् ॥१-१०-२७॥


###Slōka 28###


    श्रुत्वा तु वचनम् तासाम् सर्वासाम् हृदयम् गमम् ।
    गमनाय मतिम् चक्रे तम् च निन्युः तथा स्त्रियः ॥१-१०-२८॥


###Slōka 29###


    तत्र च आनीयमाने तु विप्रे तस्मिन् महात्मनि ।
    ववर्ष सहसा देवो जगत् प्रह्लादयन् तदा ॥१-१०-२९॥


###Slōka 30###


    वर्षेण एव आगतम् विप्रम् तापसम् स नराधिपः ।
    प्रति उद्गम्य मुनिम् प्रह्वः शिरसा च महीम् गतः ॥१-१०-३०॥


###Slōka 31###


    अर्घ्यम् च प्रददौ तस्मै न्यायतः सुसमाहितः ।
    वव्रे प्रसादम् विप्रेइन्द्रात् मा विप्रम् मन्युः आविशेत् ॥१-१०-३१॥


###Slōka 32###


    अन्तःपुरम् प्रवेश्य अस्मै कन्याम् दत्त्वा यथाविधि ।
    शांताम् शान्तेन मनसा राजा हर्षम् अवाप सः ॥१-१०-३२॥


###Slōka 33###


    एवम् स न्यवसत् तत्र सर्व कामैः सुपूजितः ।
    ऋष्यश्R^ङ्गो महातेजा शन्ताया सह भार्यया ॥१-१०-३३॥


