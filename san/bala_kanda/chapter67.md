बालकाण्डम्
===============================


###Slōka 1###


    जनकस्य वचः श्रुत्वा विश्वामित्रो महामुनिः ।
    धनुर् दर्शय रामाय इति ह उवाच पार्थिवम् ॥१-६७-१॥


###Slōka 2###


    ततः स राजा जनकः सचिवान् व्यादिदेश ह ।
    धनुर् आनीयताम् दिव्यम् गन्ध माल्य अनुलेपितम् ॥१-६७-२॥


###Slōka 3###


    जनकेन समादिष्ठाः सचिवाः प्राविशन् पुरम् ।
    तत् धनुः पुरतः कृत्वा निर्जग्मुः अमित औजसः ॥१-६७-३॥


###Slōka 4###


    नृणाम् शतानि पंचाशत् व्यायतानाम् महात्मनाम् ।
    मंजूषाम् अष्ट चक्राम् ताम् समूहुः ते कथंचन ॥१-६७-४॥


###Slōka 5###


    ताम् आदाय तु मंजूषाम् आयसीम् यत्र तत् धनुः ।
    सुरोपमम् ते जनकम् ऊचुः नृपति मन्त्रिणः ॥१-६७-५॥


###Slōka 6###


    इदम् धनुर् वरम् राजन् पूजितम् सर्व राजभिः ।
    मिथिला अधिप राज इन्द्र दर्शनीयम् यत् इच्छसि ॥१-६७-६॥


###Slōka 7###


    तेषाम् नृपो वचः श्रुत्वा कृत अंजलिः अभाषत ।
    विश्वामित्रम् महात्मानम् तौ उभौ राम लक्ष्मणौ ॥१-६७-७॥


###Slōka 8###


    इदम् धनुर् वरम् ब्रह्मन् जनकैः अभिपूजितम् ।
    राजभिः च महा वीर्यैः अशक्तैः पूरितम् तदा ॥१-६७-८॥


###Slōka 9###


    न एतत् सुर गणाः सर्वे स असुरा न च राक्षसाः ।
    गंधर्व यक्ष प्रवराः स किन्नर महोरगाः ॥१-६७-९॥


###Slōka 10###


    क्व गतिः मानुषाणाम् च धनुषो अस्य प्रपूरणे ।
    आरोपणे समायोगे वेपने तोलने अपि वा ॥१-६७-१०॥


###Slōka 11###


    तत् एतत् धनुषाम् श्रेष्ठम् आनीतम् मुनिपुंगव ।
    दर्शय एतत् महाभाग अनयोः राज पुत्रयोः ॥१-६७-११॥


###Slōka 12###


    विश्वामित्रः स रामः तु श्रुत्वा जनक भाषितम् ।
    वत्स राम धनुः पश्य इति राघवम् अब्रवीत् ॥१-६७-१२॥


###Slōka 13###


    महर्षेः वचनात् रामो यत्र तिष्ठति तत् धनुः ।
    मंजूषाम् ताम् अपावृत्य दृष्ट्वा धनुः अथ अब्रवीत् ॥१-६७-१३॥


###Slōka 14###


    इदम् धनुर्वरम् ब्रह्मन् संस्पृशामि इह पाणिना ।
    यत्नवान् च भविष्यामि तोलने पूरणे अपि वा ॥१-६७-१४॥


###Slōka 15###


    बाढम् इति एव तम् राजा मुनिः च समभाषत ।
    लीलया स धनुर् मध्ये जग्राह वचनात् मुनेः ॥१-६७-१५॥


###Slōka 16###


    पश्यताम् नृ सहस्राणाम् बहूनाम् रघुनंदनः ।
    आरोपयत् स धर्मात्मा स लीलम् इव तत् धनुः ॥१-६७-१६॥


###Slōka 17###


    आरोपयित्वा मौर्वीम् च पूरयामास वीर्यवान् ।
    तत् बभंज धनुर् मध्ये नरश्रेष्ठो महायशाः ॥१-६७-१७॥


###Slōka 18###


    तस्य शब्दो महान् आसीत् निर्घात सम निःस्वनः ।
    भूमि कंपः च सुमहान् पर्वतस्य इव दीर्यतः ॥१-६७-१८॥


###Slōka 19###


    निपेतुः च नराः सर्वे तेन शब्देन मोहिताः ।
    व्रजयित्वा मुनि वरम् राजानम् तौ च राघवौ ॥१-६७-१९॥


###Slōka 20###


    प्रति आश्वस्तो जने तस्मिन् राजा विगत साध्वसः ।
    उवाच प्रांजलिः वाक्यम् वाक्यज्ञो मुनिपुंगवम् ॥१-६७-२०॥


###Slōka 21###


    भगवन् दृष्ट वीर्यो मे रामो दशरथ आत्मजः ।
    अति अद्भुतम् अचिंत्यम् च अतर्कितम् इदम् मया ॥१-६७-२१॥


###Slōka 22###


    जनकानाम् कुले कीर्तिम् आहरिष्यति मे सुता ।
    सीता भर्तारम् आसाद्य रामम् दशरथ आत्मजम् ॥१-६७-२२॥


###Slōka 23###


    मम सत्या प्रतिज्ञा सा वीर्य शुल्का इति कौशिक ।
    सीता प्राणैः बहुमता देया रामाय मे सुता ॥१-६७-२३॥


###Slōka 24###


    भवतो अनुमते ब्रह्मन् शीघ्रम् गच्छंतु मंत्रिणः ।
    मम कौशिक भद्रम् ते अयोध्याम् त्वरिता रथैः ॥१-६७-२४॥


###Slōka 25###


    राजानम् प्रश्रितैः वाक्यैः आनयंतु पुरम् मम ।
    प्रदानम् वीर्य शुक्लायाः कथयंतु च सर्वशः ॥१-६७-२५॥


###Slōka 26###


    मुनि गुप्तौ च काकुत्स्थौ कथयंतु नृपाय वै ।
    प्रीति युक्तम् तु राजानम् आनयंतु सु शीघ्र गाः ॥१-६७-२६॥


###Slōka 27###


    कौशिकः च तथा इति आह राजा च आभाष्य मंत्रिणः ।
    अयोध्याम् प्रेषयामास धर्मात्मा कृत शासनान् ।यथा वृत्तम् समाख्यातुम् आनेतुम् च नृपम् तथा ॥१-६७-२७॥


