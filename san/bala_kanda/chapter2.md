बालकाण्डम्
===============================


## Chapter 2  / सर्गः २##


###Slōka 1 / श्लोक १###


    नारदस्य तु तद्वाक्यम् श्रुत्वा वाक्य विशारदः ।
    पूजयामास धर्मात्मा सह शिष्यो महामुनिः ॥१-२-१॥


###Slōka 2 / श्लोक २###


    यथावत् पूजितः तेन देवर्षिः नारदः तथा ।
    आपृच्छैव अभ्यनुज्ञातः स जगाम विहायसम् ॥१-२-२॥


###Slōka 3 / श्लोक ३###


    स मुहूर्तं गते तस्मिन् देवलोकम् मुनिः तदा ।
    जगाम तमसा तीरम् जाह्नव्यात् अविदूरतः ॥१-२-३॥


###Slōka 4 / श्लोक ४###


    स तु तीरम् समासाद्य तमसाया मुनिः तदा ।
    शिष्यम् आह स्थितम् पार्श्वे दृष्ट्वा तीर्थम् अकर्दमम् ॥१-२-४॥


###Slōka 5 / श्लोक ५###


    अकर्दमम् इदम् तीर्थम् भरद्वाज निशामय ।
    रमणीयम् प्रसन्न अम्बु सन् मनुष्य मनो यथा ॥१-२-५॥


###Slōka 6 / श्लोक ६###


    न्यस्यताम् कलशः तात दीयताम् वल्कलम् मम ।
    इदम् एव अवगाहिष्ये तमसा तीर्थम् उत्तमम् ॥१-२-६॥


###Slōka 7 / श्लोक ७###


    एवम् उक्तो भरद्वाजो वाल्मीकेन महात्मना ।
    प्रयच्छत मुनेः तस्य वल्कलम् नियतः गुरोः ॥१-२-७॥


###Slōka 8 / श्लोक ८###


    स शिष्य हस्तात् आदाय वल्कलम् नियतेन्द्रियः ।
    विचचार ह पश्यन् तत् सर्वतो विपुलम् वनम् ॥१-२-८॥


###Slōka 9 / श्लोक ९###


    तस्य अभ्याशे तु मिथुनम् चरन्तम् अनपायिनम् ।
    ददर्श भगवान् तत्र क्रौङ्चयोः चारु निस्वनम् ॥१-२-९॥


###Slōka 10 / श्लोक १०###


    तस्मात् तु मिथुनात् एकम् पुमांसम् पाप निश्चयः ।
    जघान वैरनिलयो निषादः तस्य पश्यतः ॥१-२-१०॥


###Slōka 11 / श्लोक ११###


    तम् शोणित परीताङ्गम् चेष्टमानम् महीतले ।
    भार्या तु निहतम् दृष्ट्वा रुराव करुणाम् गिरम् ॥१-२-११॥


###Slōka 12 / श्लोक १२###


    वियुक्ता पतिना तेन द्विजेन सहचारिणा ।
    ताम्र शीर्षेण मत्तेन पत्रिणा सहितेन वै ॥१-२-१२॥


###Slōka 13 / श्लोक १३###


    तथा विधिम् द्विजम् दृष्ट्वा निषादेन निपातितम् ।
    ऋशेः धर्मात्मानः तस्य कारुण्यम् समपद्यत ॥१-२-१३॥


###Slōka 14 / श्लोक १४###


    ततः करुण वेदित्वात् अधर्मो अयम् इति द्विजः ।
    निशाम्य रुदतीम् क्रौन्चीम् इदम् वचनम् अब्रैइत् ॥१-२-१४॥


###Slōka 15 / श्लोक १५###


    मा निषाद प्रतिष्ठाम्त्व ।
    मगमः शाश्वतीः समाः ।यत् क्रौङ्च मिथुनात् एक ।मवधीः काम मोहितम् ॥१-२-१५॥


###Slōka 16 / श्लोक १६###


    तस्य एवम् ब्रुवतः चिन्ता बभूव हृदि वीक्षतः ।
    शोकार्तेन अस्य शकुनेः किम् इदम् व्याहृतम् मया ॥१-२-१६॥


###Slōka 17 / श्लोक १७###


    चिन्तयन् स महाप्राज्ञः चकार मतिमान् मतिम् ।
    शिश्यम् च एव अब्रवीत् वाक्यम् इदम् स मुनिपुङ्गवः ॥१-२-१७॥


###Slōka 18 / श्लोक १८###


    पाद बद्धः अक्षर समः तन्त्री लय समन्वितः ।
    शोकार्तस्य प्रवृत्तो मे श्लोको भवतु न अन्यथा ॥१-२-१८॥


###Slōka 19 / श्लोक १९###


    शिष्यः तु तस्य ब्रुवतो मुनेर् वाक्यम् अनुत्तमम् ।
    प्रति जग्राह संतुष्टः तस्य तुष्टोअः अभवत् मुनिः ॥१-२-१९॥


###Slōka 20 / श्लोक २०###


    सोऽभिषेकम् ततः कृत्वा तीर्थे तस्मिन् यथाविधि ।
    तम् एव चिन्तयन् अर्थम् उपावर्तत वै मुनिः ॥१-२-२०॥


###Slōka 21 / श्लोक २१###


    भरद्वाजः ततः शिष्यो विनीतः श्रुतवान् गुरोः ।
    कलशम् पूर्णमादाय पृष्ठतः अनुजगाम ह ॥१-२-२१॥


###Slōka 22 / श्लोक २२###


    स प्रविश्य आश्रम पदम् शिष्येण सह धर्मवित् ।
    उपविष्टः कथाः च अन्याः चकार ध्यानमास्थितः ॥१-२-२२॥


###Slōka 23 / श्लोक २३###


    आजगाम ततः ब्रह्मो लोककर्ता स्वयम् प्रभुः ।
    चतुर् मुखो महातेजा द्रष्टुम् तम् मुनिपुङ्गवम् ॥१-२-२३॥


###Slōka 24 / श्लोक २४###


    वाल्मीकिः अथ तम् दृष्ट्वा सहसा उत्थाय वाग्यतः ।
    प्रान्जलिः प्रयतो भूत्वा तस्थौ परम विस्मितः ॥१-२-२४॥


###Slōka 25 / श्लोक २५###


    पूजयामास तम् देवम् पाद्य अर्घ्य आसन वन्दनैः ।
    प्रणम्य विधिवत् च एनम् पृष्ट्वा च एव निरामयम् ॥१-२-२५॥


###Slōka 26 / श्लोक २६###


    अथ उपविश्य भगवान् आसने परम अर्चिते ।
    वाल्मीकये च ऋषये सन्दिदेश आसनम् ततः ॥१-२-२६॥


###Slōka 27 / श्लोक २७###


    ब्रह्मणा समनुज्ञातः सोऽपि उपाविशत् आसने ।
    उपविष्टे तदा तस्मिन् साक्षात् लोक पितामहे ॥१-२-२७॥


###Slōka 28 / श्लोक २८###


    तत् गतेन एव मनसा वाल्मीकिः ध्यानम् आस्थितः।
    पापात्मना कृतम् कष्टम् वैर ग्रहण बुद्धिना ॥१-२-२८॥


###Slōka 29 / श्लोक २९###


    यत् तादृशम् चारुरवम् क्रौन्चम् हन्यात् अकारणात्।
    शोचन् एव पुनः क्रौन्चीम् उप श्लोकम् इमम् जगौ ॥१-२-२९॥


###Slōka 30 / श्लोक ३०###


    पुनर् अन्तर्गत मना भूत्वा शोक परायणः।
    तम् उवाच ततो ब्रह्मा प्रहसन् मुनिपुंगवम् ॥१-२-३०॥


###Slōka 31 / श्लोक ३१###


    श्लोक एवास्त्वयाम् बद्धो न अत्र कार्या विचारणा।
    मत् च्छन्दात् एव ते ब्रह्मन् प्रवृत्ते अयम् सरस्वती ॥१-२-३१॥


###Slōka 32 / श्लोक ३२###


    रामस्य चरितम् कृत्स्नम् कुरु त्वम् ऋषिसत्तम ।
    धर्मात्मनो भगवतो लोके रामस्य धीमतः ॥१-२-३२॥


###Slōka 33 / श्लोक ३३###


    वृत्तम् कथय धीरस्य यथा ते नारदात् श्रुतम् ।
    रहस्यम् च प्रकाशम् च यद् वृत्तम् तस्य धीमतः ॥१-२-३३॥


###Slōka 34 / श्लोक ३४###


    रामस्य सह सौमित्रे राक्षसानाम् च सर्वशः ।
    वैदेह्याः च एव यद् वृत्तम् प्रकाशम् यदि वा रहः ॥१-२-३४॥


###Slōka 35 / श्लोक ३५###


    तत् च अपि अविदितम् सर्वम् विदितम् ते भविष्यति ।
    न ते वाक् अनृता काव्ये काचित् अत्र भविष्यति ॥१-२-३५॥


###Slōka 36 / श्लोक ३६###


    कुरु राम कथाम् पुण्याम् श्लोक बद्धाम् मनोरमाम् ।
    यावत् स्थास्यन्ति गिरयः सरितः च महीतले ॥१-२-३६॥


###Slōka 37 / श्लोक ३७###


    तावत् रामायण कथा लोकेषु प्रचरिष्यति ।
    यावत् रामस्य च कथा त्वत् कृता प्रचरिष्यति ॥१-२-३७॥


###Slōka 38 / श्लोक ३८###


    तावत् ऊर्ध्वम् अधः च त्वम् मत् लोकेषु निवत्स्यसि ।
    इति उक्त्वा भगवान् ब्रह्मा तत्र एव अन्तरधीयत ।ततः स शिष्यो भगवान् मुनिः विस्मयम् आययौ ॥१-२-३८॥


###Slōka 39 / श्लोक ३९###


    तस्य शिष्याः ततः सर्वे जगुः श्लोकम् इमम् पुनः ।
    मुहुर् मुहुः प्रीयमाणाः प्राहुः च भृश विस्मिताः ॥१-२-३९॥


###Slōka 40 / श्लोक ४०###


    समाक्षरैः चतुर्भिः यः पादैः गीतो महर्षिणा ।
    सः अनुव्याहरणात् भूयः शोकः श्लोकत्वम् आगतः ॥१-२-४०॥


###Slōka 41 / श्लोक ४१###


    तस्य बुद्धिः इयम् जाता महर्षेः भावितात्मनः ।
    कृत्स्नम् रामायणम् काव्यम् ईदृशैः करवाण्यहम् ॥१-२-४१॥


###Slōka 42 / श्लोक ४२###


    उदार वृत्त अर्थ पदैः मनोरमैःतदा अस्य रामस्य चकार कीर्तिमान् ।
    सम अक्षरैः श्लोक शतैः यशस्विनोयशस्करम् काव्यम् उदार दर्शनः ॥१-२-४२॥


###Slōka 43 / श्लोक ४३###


    तद् उपगत समास सन्धि योगम्सम मधुरोपनत अर्थ वाक्य बद्धम् ।
    रघुवर चरितम् मुनिप्रणीतम्दश शिरसः च वधम् निशामय अध्वम् ॥१-२-४३॥


