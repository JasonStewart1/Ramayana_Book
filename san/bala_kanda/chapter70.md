बालकाण्डम्
===============================


###Slōka 1###


    ततः प्रभाते जनकः कृत कर्मा महर्षिभिः ।
    उवाच वाक्यम् वाक्यज्ञः शतानंदम् पुरोहितम् ॥१-७०-१॥


###Slōka 2###


    भ्राता मम महातेजा यवीयान् अतिधार्मिकः ।
    कुशध्वज इति ख्यातः पुरीम् अध्यवसत् शुभाम् ॥१-७०-२॥


###Slōka 3###


    वार्या फलक पर्यन्ताम् पिबन् इक्षुमतीम् नदीम् ।
    सांकाश्याम् पुण्य संकाशाम् विमानम् इव पुष्पकम् ॥१-७०-३॥


###Slōka 4###


    तम् अहम् द्रष्टुम् इच्छामि यज्ञ गोप्ता स मे मतः ।
    प्रीतिम् सो अपि महातेजा इमाम् भोक्ता मया सह ॥१-७०-४॥


###Slōka 5###


    एवम् उक्तो तु वचने शतानंदस्य संनिधौ ।
    आगताः केचिद् अव्यग्रा जनकः तान् समादिशत् ॥१-७०-५॥


###Slōka 6###


    शासनात् तु नरेन्द्रस्य प्रययुः शीघ्र वाजिभिः ।
    समानेतुम् नरव्याघ्रम् विष्णुम् इन्द्र आज्ञया यथा ॥१-७०-६॥


###Slōka 7###


    संकास्याम् ते समागम्य ददृशुः च कुश्ध्वजम् ।
    न्यवेदयन् यथा वृत्तम् जनकस्य च चिन्तितम् ॥१-७०-७॥


###Slōka 8###


    तद् वृत्तम् नृपतिः श्रुत्वा दूत श्रेष्ठैः महा जवैः ।
    आज्ञया तु नरेन्द्रस्य आजगाम कुशध्वजः ॥१-७०-८॥


###Slōka 9###


    स ददर्श महात्मानम् जनकम् धर्म वत्सलम् ।
    सो अभिवाद्य शतानंदम् जनकम् च अति धार्मिकम् ॥१-७०-९॥


###Slōka 10###


    राज अर्हम् परमम् दिव्यम् आसनम् च अध्यरोहत ।
    उपविष्टौ उभौ तौ तु भ्रातरौ अमित ओजसौ ॥१-७०-१०॥


###Slōka 11###


    प्रेषयामासतुः वीरौ मन्त्रि श्रेष्ठम् सुदामनम् ।
    गच्छ मंत्रि पते शीघ्रम् इक्ष्वाकम् अमित प्रभम् ॥१-७०-११॥


###Slōka 12###


    आत्मजैः सह दुर्धर्षम् आनयस्व स मंत्रिणम् ।
    औपकार्याम् स गत्वा तु रघूणाम् कुल वर्धनम् ॥१-७०-१२॥


###Slōka 13###


    ददर्श शिरसा च एनम् अभिवाद्य इदम् अब्रवीत् ।
    अयोध्या अधिपते वीर वैदेहो मिथिला अधिपः ॥१-७०-१३॥


###Slōka 14###


    स त्वाम् द्रष्टुम् व्यवसितः स उपाध्याय पुरोहितम् ।
    मंत्रि श्रेष्ठ वचः श्रुत्वा राजा स ऋषि गणः तदा ॥१-७०-१४॥


###Slōka 15###


    स बन्धुः अगमत् तत्र जनको यत्र वर्तते ।
    राजा च मंत्रि सहितः स उपाध्यायः स बांधवः ॥१-७०-१५॥


###Slōka 16###


    वाक्यम् वाक्य विदाम् श्रेष्ठो वैदेहम् इदम् अब्रवीत् ।
    विदितम् ते महाराज इक्ष्वाकु कुल दैवतम् ॥१-७०-१६॥


###Slōka 17###


    वक्ता सर्वेषु कृत्येषु वसिष्ठो भगवान् ऋषिः ।
    विश्वामित्र अभ्यनुज्ञातः सह सर्वैः महर्षिभिः ॥१-७०-१७॥


###Slōka 18###


    एष वक्ष्यति धर्मात्मा वसिष्ठो मे यथा क्रमम् ।
    तूष्णीम् भूते दशरथे वसिष्ठो भगवान् ऋषिः ॥१-७०-१८॥


###Slōka 19###


    उवाच वाक्यम् वाक्यज्ञो वैदेहम् स पुरोधसाम् ।
    अव्यक्त प्रभवो ब्रह्मा शाश्वतो नित्य अव्ययः ॥१-७०-१९॥


###Slōka 20###


    तस्मात् मरीचिः संजज्ञे मरीचेः कश्यपः सुतः ।
    विवस्वान् कश्यपात् जज्ञे मनुर् वैवस्वतः स्मृतः ॥१-७०-२०॥


###Slōka 21###


    मनुः प्रजापतिः पूर्वम् इक्ष्वाकुः च मनोः सुतः ।
    तम् इक्ष्वाकुम् अयोध्यायाम् राजानम् विद्धि पूर्वकम् ॥१-७०-२१॥


###Slōka 22###


    इक्ष्वाकोः तु सुतः श्रीमान् कुक्षिः इति एव विश्रुतः ।
    कुक्षेः अथ आत्मजः श्रीमान् विकुक्षिः उपपद्यत ॥१-७०-२२॥


###Slōka 23###


    विकुक्षेः तु महातेजा बाणः पुत्रः प्रतापवान् ।
    बाणस्य तु महातेजा अनरण्यः प्रतापवान् ॥१-७०-२३॥


###Slōka 24###


    अनरण्यात् पृथुः जज्ञे त्रिशंकुः तु पृथोः सुतः ।
    त्रिशंकोः अभवत् पुत्रो धुन्धुमारः महायशाः ॥१-७०-२४॥


###Slōka 25###


    धुन्धुमारात् महातेजा युवनाश्वो महारथः ।
    युवनाश्व सुतः असीत् मान्धाता पृथिवी पतिः ॥१-७०-२५॥


###Slōka 26###


    मान्धातुः तु सुतः श्रीमान् सुसन्धिः उदपद्यत ।
    सुसंधेः अपि पुत्रौ द्वौ ध्रुवसंधिः प्रसेनजित् ॥१-७०-२६॥


###Slōka 27###


    यशस्वी ध्रुवसंधेः तु भरतो नाम नामतः ।
    भरतात् तु महातेजा असितो नाम जायत ॥१-७०-२७॥


###Slōka 28###


    यस्य एते प्रति राजन उदपत्यन्त शात्रवः ।
    हैहय तालजंघाः च शूराः च शशबिंद्वः ॥१-७०-२८॥


###Slōka 29###


    तान् च स प्रति युद्ध्यन् वै युद्धे राजा प्रवासितः ।
    हिमवन्तम् उपागम्य भार्याभ्याम् सहितः तदा ॥१-७०-२९॥


###Slōka 30###


    असितो अल्प बलो राजा काल धर्मम् उपेयिवान् ।
    द्वे च अस्य भार्ये गर्भिण्यै बभूवतुः इति श्रुति ॥१-७०-३०॥


###Slōka 31###


    एका गर्भ विनाश अर्थम् सपत्नै सगरम् ददौ ।
    ततः शैलवरे रम्ये बभूव अभिरतो मुनिः ॥१-७०-३१॥


###Slōka 32###


    भार्गव च्यवनो नाम हिमवंतम् उपाश्रितः ।
    तत्र च एका महाभागा भार्गवम् देव वर्चसम् ॥१-७०-३२॥


###Slōka 33###


    ववन्दे पद्म पत्राक्षी कांक्षन्ती सुतम् उत्तमम् ।
    तम् ऋषिम् सा अभ्युपगम्य कालिन्दी च अभ्यवादत ॥१-७०-३३॥


###Slōka 34###


    स ताम् अभ्यवदत् विप्रः पुत्र ईप्सुम् पुत्र जन्मनि ।
    तव कुक्षौ महाभागे सु पुत्रः सु महाबलः ॥१-७०-३४॥


###Slōka 35###


    महावीर्यो महातेजा अचिरात् संजनिष्यति ।
    गरेण सहितः श्रीमान् मा शुचः कमलेक्षणे ॥१-७०-३५॥


###Slōka 36###


    च्यवनम् च नमस्कृत्य राजपुत्री पतिव्रता ।
    पत्या विरहिता तस्मात् पुत्रम् देवी व्यजायत ॥१-७०-३६॥


###Slōka 37###


    सपत्न्या तु गरः तस्यैः दत्तो गर्भ जिघांसया ।
    सह तेन गरेण एव संजातः सगरोइ अभवत् ॥१-७०-३७॥


###Slōka 38###


    सगरस्य अस्य असमंजः तु असमंजात् अथ अंशुमान् ।
    दिलीपो अंशुमतः पुत्रो दिलीपस्य भगीरथः ॥१-७०-३८॥


###Slōka 39###


    भगीरथात् ककुत्स्थः च ककुत्स्थस्य रघुः तथा ।
    रघोः तु पुत्रः तेजस्वी प्रवृद्धः पुरुषादकः ॥१-७०-३९॥


###Slōka 40###


    कल्माषपादो हि अभवत् तस्मात् जातः तु शङ्खणः ।
    सुदर्शनः शंखणस्य अग्निवर्णः सुदर्शनात् ॥१-७०-४०॥


###Slōka 41###


    शीघ्रगः तु अग्निवर्णस्य शीघ्रगस्य मरुः सुतः ।
    मरोः प्रशुश्रुकः तु आसीत् अंबरीषः प्रशुश्रुकात् ॥१-७०-४१॥


###Slōka 42###


    अंबरीषस्य पुत्रो अभूत् नहुषः च महीपतिः ।
    नहुषस्य ययातिः तु नाभागः तु ययाति जः ॥१-७०-४२॥


###Slōka 43###


    नाभागस्य भभूव अज अजात् दशरथो अभवत् ।
    अस्मात् दशरथात् जातौ भ्रातरौ राम लक्ष्मणौ ॥१-७०-४३॥


###Slōka 44###


    आदि वंश विशुद्धानाम् राज्ञाम् परम धर्मिणाम् ।
    इक्ष्वाकु कुल जातानाम् वीराणाम् सत्य वादिनाम् ॥१-७०-४४॥


###Slōka 45###


    राम लक्ष्मणयोः अर्थे त्वत् सुते वरये नृप ।
    सदृशाभ्याम् नरश्रेष्ठ सदृशे दातुम् अर्हसि ॥१-७०-४५॥


