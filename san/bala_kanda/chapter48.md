बालकाण्डम्
===============================


## Chapter 48  / सर्गः ४८##


###Slōka 1 / श्लोक १###


    पृष्ट्वा तु कुशलम् तत्र परस्पर समागमे ।
    कथाअन्ते सुमतिः वाक्यम् व्याजहार महामुनिम् ॥१-४८-१॥


###Slōka 2 / श्लोक २###


    इमौ कुमारौ भद्रम् ते देव तुल्य पराक्रमौ ।
    गज सिंह गती वीरौ शार्दूल वृषभ उपमौ ॥१-४८-२॥


###Slōka 3 / श्लोक ३###


    पद्म पत्र विशालाक्षौ खड्ग तूणी धनुर् धरौ ।
    अश्विनौ इव रूपेण समुपस्थित यौवनौ ॥१-४८-३॥


###Slōka 4 / श्लोक ४###


    यदृच्छया एव गाम् प्राप्तौ देवलोकात् इव अमरौ ।
    कथम् पद्भ्याम् इह प्राप्तौ किम् अर्थम् कस्य वा मुने ॥१-४८-४॥


###Slōka 5 / श्लोक ५###


    भूषयन्तौ इमम् देशम् चन्द्र सूर्यौ इव अंबरम् ।
    परस्परेण सदृशौ प्रमाण इन्गित चेष्टितैः ॥१-४८-५॥


###Slōka 6 / श्लोक ६###


    किम् अर्थम् च नर श्रेष्ठौ सम्प्राप्तौ दुर्गमे पथि ।
    वर आयुध धरौ वीरौ श्रोतुम् इच्छामि तत्त्वतः ॥१-४८-६॥


###Slōka 7 / श्लोक ७###


    तस्य तद् वचनम् श्रुत्वा यथा वृत्तम् न्यवेदयत् ।
    सिद्ध आश्रम निवासम् च राक्षसानाम् वधम् तथा ॥१-४८-७॥


###Slōka 8 / श्लोक ८###


    विश्वामित्र वचः श्रुत्वा राजा परम विस्मितः ॥१-४८-८॥


###Slōka 9 / श्लोक ९###


    च्अतिथी परमौ प्राप्तम् पुत्रौ दशरथस्य तौ ।
    पूजयामास विधिवत् सत्कार अर्हौ महाबलौ ॥१-४८-९॥


###Slōka 10 / श्लोक १०###


    ततः परम सत्कारम् सुमतेः प्राप्य राघवौ ।
    उष्य तत्र निशाम् एकाम् जग्मतुः मिथिलाम् ततः ॥१-४८-१०॥


###Slōka 11 / श्लोक ११###


    ताम् दृष्ट्वा मुनयः सर्वे जनकस्य पुरीम् शुभाम् ।
    साधु साधु इति शंसन्तो मिथिलाम् समपूजयन् ॥१-४८-११॥


###Slōka 12 / श्लोक १२###


    मिथिल उपवने तत्र आश्रमम् दृश्य राघवः ।
    पुराणम् निर्जनम् रम्यम् पप्रच्छ मुनि पुंगवम् ॥१-४८-१२॥


###Slōka 13 / श्लोक १३###


    इदम् आश्रम संकाशम् किम् नु इदम् मुनि वर्जितम् ।
    श्रोतुम् इच्छामि भगवन् कस्य अयम् पूर्व आश्रमः ॥१-४८-१३॥


###Slōka 14 / श्लोक १४###


    तत् श्रुता राघवेण उक्तम् वाक्यम् वाक्य विशारदः ।
    प्रति उवाच महातेजा विश्वमित्रो महामुनिः ॥१-४८-१४॥


###Slōka 15 / श्लोक १५###


    हन्त ते कथयिष्यामि शृणु तत्त्वेन राघव ।
    यस्य एतत् आश्रम पदम् शप्तम् कोपान् महात्मना ॥१-४८-१५॥


###Slōka 16 / श्लोक १६###


    गौतमस्य नरश्रेष्ठ पूर्वम् आसीत् महात्मनः ।
    आश्रमो दिव्य संकाशः सुरैः अपि सुपूजितः ॥१-४८-१६॥


###Slōka 17 / श्लोक १७###


    स च अत्र तप आतिष्ठत् अहल्या सहितः पुरा ।
    वर्ष पूगानि अनेकानि राजपुत्र महायशः ॥१-४८-१७॥


###Slōka 18 / श्लोक १८###


    तस्य अन्तरम् विदित्वा तु सहस्राक्षः शची पतिः ।
    मुनि वेष धरो भूत्वा अहल्याम् इदम् अब्रवीत् ॥१-४८-१८॥


###Slōka 19 / श्लोक १९###


    ऋतु कालम् प्रतीक्षन्ते न अर्थिनः सुसमाहिते ।
    संगमम् तु अहम् इच्छामि त्वया सह सुमध्यमे ॥१-४८-१९॥


###Slōka 20 / श्लोक २०###


    मुनि वेषम् सहस्राक्षम् विज्ञाय रघुनंदन ।
    मतिम् चकार दुर्मेधा देव राज कुतूहलात् ॥१-४८-२०॥


###Slōka 21 / श्लोक २१###


    अथ अब्रवीत् सुरश्रेष्ठम् कृतार्थेन अंतरात्मना ।
    कृतार्था अस्मि सुरश्रेष्ठ गच्छ शीघ्रम् इतः प्रभो ॥१-४८-२१॥


###Slōka 22 / श्लोक २२###


    आत्मानम् माम् च देवेश सर्वदा रक्ष गौतमात् ।
    इन्द्रः तु प्रहसन् वाक्यम् अहल्याम् इदम् अब्रवीत् ॥१-४८-२२॥


###Slōka 23 / श्लोक २३###


    सुश्रोणि परितुष्टो अस्मि गमिष्यामि यथा आगतम् ।
    एवम् संगम्य तु तया निश्चक्राम उटजात् ततः ॥१-४८-२३॥


###Slōka 24 / श्लोक २४###


    स संभ्रमात् त्वरन् राम शन्कितो गौतमम् प्रति ।
    गौतमम् स ददर्श अथ प्रविशंतम् महामुनिम् ॥१-४८-२४॥


###Slōka 25 / श्लोक २५###


    देव दानव दुर्धर्षम् तपो बल समन्वितम् ।
    तीर्थ उदक परिक्लिन्नम् दीप्यमानम् इव अनलम् ॥१-४८-२५॥


###Slōka 26 / श्लोक २६###


    गृहीत समिधम् तत्र स कुशम् मुनि पुंगवम् ।
    दृष्ट्वा सुर पतिः त्रस्तो विषण्ण वदनो अभवत् ॥१-४८-२६॥


###Slōka 27 / श्लोक २७###


    अथ दृष्ट्वा सहस्राक्षम् मुनि वेष धरम् मुनिः ।
    दुर्वृत्तम् वृत्त संपन्नो रोषात् वचनम् अब्रवीत् ॥१-४८-२७॥


###Slōka 28 / श्लोक २८###


    मम रूपम् समास्थाय कृतवान् असि दुर्मते ।
    अकर्तव्यम् इदम् यस्मात् विफलः त्वम् भविष्यति ॥१-४८-२८॥


###Slōka 29 / श्लोक २९###


    गौतमेन एवम् उक्तस्य स रोषेण महात्मना ।
    पेततुः वृषणौ भूमौ सहस्राक्षस्य तत् क्षणात् ॥१-४८-२९॥


###Slōka 30 / श्लोक ३०###


    तथा शप्त्वा च वै शक्रम् भार्याम् अपि च शप्तवान् ।
    इह वर्ष सहस्राणि बहूनि निवषिस्यसि ॥१-४८-३०॥


###Slōka 31 / श्लोक ३१###


    वायु भक्षा निराहारा तप्यन्ती भस्म शायिनी ।
    अदृश्या सर्व भूतानाम् आश्रमे अस्मिन् वषिस्यसि ॥१-४८-३१॥


###Slōka 32 / श्लोक ३२###


    यदा तु एतत् वनम् घोरम् रामो दशरथ आत्मजः ।
    आगमिष्यति दुर्धर्षः तदा पूता भविष्यसि ॥१-४८-३२॥


###Slōka 33 / श्लोक ३३###


    तस्य आतिथ्येन दुर्वृत्ते लोभ मोह विवर्जिता ।
    मत् सकाशे मुदा युक्ता स्वम् वपुः धारयिष्यसि ॥१-४८-३३॥


###Slōka 34 / श्लोक ३४###


    एवम् उक्त्वा महातेजा गौतमो दुष्ट चारिणीम् ।
    इमम् आश्रमम् उत्सृज्य सिद्ध चारण सेविते ।हिमवत् शिखरे रम्ये तपः तेपे महातपाः ॥१-४८-३४॥


