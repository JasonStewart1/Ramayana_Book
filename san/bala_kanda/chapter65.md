बालकाण्डम्
===============================


## Chapter 65  / सर्गः ६५##


###Slōka 1 / श्लोक १###


    अथ हैमवतीम् राम दिशम् त्यक्त्वा महामुनिः ।
    पूर्वाम् दिशम् अनुप्राप्य तपः तेपे सुदारुणम् ॥१-६५-१॥


###Slōka 2 / श्लोक २###


    मौनम् वर्ष सहस्रस्य कृत्वा व्रतम् अनुत्तमम् ।
    चकार अप्रतिमम् राम तपः परम दुष्करम् ॥१-६५-२॥


###Slōka 3 / श्लोक ३###


    पूर्णे वर्ष सहस्रे तु काष्ठ भूतम् महामुनिम् ।
    विघ्नैः बहुभिः आधूतम् क्रोधो न अंतरम् आविशत् ॥१-६५-३॥


###Slōka 4 / श्लोक ४###


    सः कृत्वा निश्चयम् राम तप आतिष्टत् अव्ययम् ।
    तस्य वर्ष सहस्रस्य व्रते पूर्णे महाव्रतः ॥१-६५-४॥


###Slōka 5 / श्लोक ५###


    भोक्तुम् आरब्धवान् अन्नम् तस्मिन् काले रघूत्तम ।
    इन्द्रो द्विजातिः भूत्वा तम् सिद्ध अन्नम् अयाचत् ॥१-६५-५॥


###Slōka 6 / श्लोक ६###


    तस्मैः दत्त्वा तदा सिद्धम् सर्वम् विप्राय निश्चितः ।
    निःषेषिते अन्ने भगवान् अभुक्त्वा इव महातपाः ॥१-६५-६॥


###Slōka 7 / श्लोक ७###


    न किंचित् अवदत् विप्रम् मौन व्रतम् उपास्थितः ।
    तथा एव आसीत् पुनः मौनम् अनुच्छ्वासम् चकार ह ॥१-६५-७॥


###Slōka 8 / श्लोक ८###


    अथ वर्ष सहस्रम् च न उच्छ्वसन् मुनिपुंगवः ।
    तस्य अनुच्छ्वसमानस्य मूर्ध्नि धूमो व्यजायत ॥१-६५-८॥


###Slōka 9 / श्लोक ९###


    त्रै लोक्यम् येन संभ्रांतम् आतापितम् इव अभवत् ।
    ततो देवर्षि गन्धर्वाः पन्नग उरग राक्षसाः ॥१-६५-९॥


###Slōka 10 / श्लोक १०###


    मोहिता तपसा तस्य तेजसा मंदरश्मयः ।
    कश्मल उपहताः सर्वे पितामहम् अथ अब्रुवन् ॥१-६५-१०॥


###Slōka 11 / श्लोक ११###


    बहुभिः कारणैः देव विश्वामित्रो महामुनिः ।
    लोभितः क्रोधितः चैव तपसा च अभिवर्धते ॥१-६५-११॥


###Slōka 12 / श्लोक १२###


    न हि अस्य वृजिनम् किंचित् दृश्यते सूक्ष्मम् अपि अथ ।
    न दीयते यदि तु अस्य मनसा यत् अभीप्सितम् ॥१-६५-१२॥


###Slōka 13 / श्लोक १३###


    विनाशयति त्रैलोक्यम् तपसा स चर अचरम् ।
    व्याकुलाः च दिशः सर्वा न च किंचित् प्रकाशते ॥१-६५-१३॥


###Slōka 14 / श्लोक १४###


    सागराः क्षुभिताः सर्वे विशीर्यन्ते च पर्वताः ।
    प्रकंपते च वसुधा वायुः वाति इह संकुलः ॥१-६५-१४॥


###Slōka 15 / श्लोक १५###


    ब्रह्मन् नप्रतिजानीमो नास्तिको जायते जनः ।
    सम्मूढम् इव त्रैलोक्यम् संप्रक्षुभित मानसम् ॥१-६५-१५॥


###Slōka 16 / श्लोक १६###


    भास्करो निष्प्रभः चैव महर्षेः तस्य तेजसा ।
    बुद्धिम् न कुरुते यावत् नाशे देव महामुनिः ॥१-६५-१६॥


###Slōka 17 / श्लोक १७###


    तावत् प्रसादो भगवान् अग्नि रूपो महाद्युतिः ।
    काल अग्निना यथा पूर्वम् त्रैलोक्यम् दह्यते अखिलम् ॥१-६५-१७॥


###Slōka 18 / श्लोक १८###


    देव राज्यम् चिकीर्षेत दीयताम् अस्य यत् मतम् ।
    ततः सुर गणाः सर्वे पितामह पुरोगमाः ॥१-६५-१८॥


###Slōka 19 / श्लोक १९###


    विश्वामित्रम् महात्मानम् वाक्यम् मधुरम् अब्रुवन् ।
    ब्रह्मर्षे स्वागतम् ते अस्तु तपसा स्म सु तोषिताः ॥१-६५-१९॥


###Slōka 20 / श्लोक २०###


    ब्राह्मण्यम् तपसा उग्रेण प्राप्तवान् असि कौशिक ।
    दीर्घम् आयुः च ते ब्रह्मन् ददामि स मरुद् गणः ॥१-६५-२०॥


###Slōka 21 / श्लोक २१###


    स्वस्ति प्राप्नुहि भद्रम् ते गच्छ सौम्य यथा सुखम् ।
    पितामह वचः श्रुत्वा सर्वेषाम् त्रिदिव ओकसाम् ॥१-६५-२१॥


###Slōka 22 / श्लोक २२###


    कृत्वा प्रणामम् मुदितो व्याजहार महामुनिः ।
    ब्राह्मण्यम् यदि मे प्राप्तम् दीर्घम् आयुः तथैव च ॥१-६५-२२॥


###Slōka 23 / श्लोक २३###


    आऊं कारो अथ वषट् कारो वेदाः च वरयन्तु माम् ।
    क्षत्र वेदविदाम् श्रेष्ठो ब्रह्म वेदविदाम् अपि ॥१-६५-२३॥


###Slōka 24 / श्लोक २४###


    ब्रह्म पुत्रो वसिष्ठो माम् एवम् वदतु देवताः ।
    यदि अयम् परमः कामः कृतो यान्तु सुरर्षभाः ॥१-६५-२४॥


###Slōka 25 / श्लोक २५###


    ततः प्रसादितो देवैः वसिष्ठो जपताम् वरः ।
    सख्यम् चकार ब्रह्मर्षिः एवम् अस्तु इति च अब्रवीत् ॥१-६५-२५॥


###Slōka 26 / श्लोक २६###


    ब्रह्मर्षिः त्वम् न संदेहः सर्वम् संपद्यते तव ।
    इति उक्त्वा देवताः च अपि सर्वा जग्मुः यथा आगतम् ॥१-६५-२६॥


###Slōka 27 / श्लोक २७###


    विश्वामित्रो अपि धर्मात्मा लब्ध्वा ब्राह्मण्यम् उत्तमम् ।
    पूजयामास ब्रह्मर्षिम् वसिष्ठम् जपताम् वरम् ॥१-६५-२७॥


###Slōka 28 / श्लोक २८###


    कृत कामो महीम् सर्वाम् चचार तपसि स्थितः ।
    एवम् तु अनेन ब्राह्मण्यम् प्राप्तम् राम महात्मना ॥१-६५-२८॥


###Slōka 29 / श्लोक २९###


    एष राम मुनि श्रेष्ठ एष विग्रहवान् तपः ।
    एष धर्मः परो नित्यम् वीर्यस्य एष परायणम् ॥१-६५-२९॥


###Slōka 30 / श्लोक ३०###


    एवम् उक्त्वा महातेजा विरराम द्विजोत्तमः ।
    शतानंद वचः श्रुत्वा राम लक्ष्मण संनिधौ ॥१-६५-३०॥


###Slōka 31 / श्लोक ३१###


    जनकः प्रांजलिः वाक्यम् उवाच कुशिकाअत्मजम् ।
    धन्यो अस्मि अनुगृहीतो अस्मि यस्य मे मुनिपुंगव ॥१-६५-३१॥


###Slōka 32 / श्लोक ३२###


    यज्ञम् काकुत्स्थ सहितः प्राप्तवान् असि कौशिक ।
    पावितो अहम् त्वया ब्रह्मन् दर्शनेन महामुने ॥१-६५-३२॥


###Slōka 33 / श्लोक ३३###


    गुणा बहु विधाः प्राप्ताः तव संदर्शनात् मया ।
    विस्तरेण च वै ब्रह्मन् कीर्त्यमानम् महत्तपः ॥१-६५-३३॥


###Slōka 34 / श्लोक ३४###


    श्रुतम् मया महातेजो रामेण च महात्मना ।
    सदस्यैः प्राप्य च सदः श्रुताः ते बहवो गुणाः ॥१-६५-३४॥


###Slōka 35 / श्लोक ३५###


    अप्रमेयम् तपः तुभ्यम् अप्रमेयम् च ते बलम् ।
    अप्रमेया गुणाः चैव नित्यम् ते कुशिकात्मज ॥१-६५-३५॥


###Slōka 36 / श्लोक ३६###


    तृप्तिः आश्चर्य भूतानाम् कथानाम् न अस्ति मे विभो ।
    कर्म कालो मुनि श्रेष्ठ लम्बते रवि मण्डलम् ॥१-६५-३६॥


###Slōka 37 / श्लोक ३७###


    श्वः प्रभाते महातेजो द्रष्टुम् अर्हसि माम् पुनः ।
    स्वागतम् जपताम् श्रेष्ठ माम् अनुज्ञातुम् अर्हसि ॥१-६५-३७॥


###Slōka 38 / श्लोक ३८###


    एवम् उक्तो मुनिवरः प्रशस्य पुरुषर्षभम् ।
    विससर्ज आशु जनकम् प्रीतम् प्रीतिमान् तदाअ ॥१-६५-३८॥


###Slōka 39 / श्लोक ३९###


    एवम् उक्त्वा मुनि श्रेष्ठम् वैदेहो मिथिला अधिपः ।
    प्रदक्षिणम् चकार आशु स उपाध्यायः स बांधवः ॥१-६५-३९॥


###Slōka 40 / श्लोक ४०###


    विश्वामित्रो अपि धर्मात्मा सह रामः स लक्ष्मणः ।
    स्वम् वासम् अभिचक्राम पूज्यमानो महर्षिभिः ॥१-६५-४०॥


