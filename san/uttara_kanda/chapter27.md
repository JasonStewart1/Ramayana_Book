उत्तरकाण्डम्डम्
===============================


## Chapter 27  / सर्गः २७##


###Slōka 1###


    कैलासं लङ्घयित्वाथ दशग्रीवः स रावणः ।
    आससाद महातेजा इन्द्रलोकं निशाचरः ।। ७.२७.१ ॥


###Slōka 2###


    तस्य राक्षससैन्यस्य समन्तादुपयास्यतः ।
    देवलोकं ययौ शब्दो मथ्यमानार्णवोपमः ।। ७.२७.२ ॥


###Slōka 3###


    श्रुत्वा तु रावणं प्राप्तमिन्द्रश्चलित आसनात् ।
    अब्रवीत्तत्र तान् देवान् सर्वानेव समागतान् ।। ७.२७.३ ॥


###Slōka 4###


    आदित्यान्सवसून्रुद्रान्विश्वान्साध्यान्मरुद्गणान् ।
    सज्जीभवत युद्धार्थं रावणस्य दुरात्मनः ।। ७.२७.४ ॥


###Slōka 5###


    एवमुक्तास्तु शक्रेण देवाः शक्रसमा युधि ।
    सन्नह्य सुमहासत्त्वा युद्धश्रद्धासमन्विताः ।। ७.२७.५ ॥


###Slōka 6###


    स तु दीनः परित्रस्तो महेन्द्रो रावणं प्रति ।
    विष्णोः समीपमागत्य वाक्यमेतदुवाच ह ।। ७.२७.६ ॥


###Slōka 7###


    विष्णो कथं करिष्यामि महावीर्यपराक्रमः ।
    असौ हि बलवद्रक्षो युद्धार्थमभिवर्तते ।। ७.२७.७ ॥


###Slōka 8###


    वरप्रदानाद्बलवान्न खल्वन्येन हेतुना ।
    तत्तु सत्यवचः कार्यं यदुक्तं पद्मयोनिना ।। ७.२७.८ ॥


###Slōka 9###


    तद्यथा नमुचिर्वृत्रो बलिर्नरकशम्बरौ ।
    त्वद्बलं समवष्टभ्य मया दग्धास्तथा कुरु ।। ७.२७.९ ॥


###Slōka 10###


    नह्यन्यो देवदेवेश त्वामृते मधुसूदन ।
    गतिः परायणं नास्ति त्रैलोक्ये सचराचरे ।। ७.२७.१० ॥


###Slōka 11###


    त्वं हि नारायणः श्रीमान्पद्मनाभः सनातनः ।
    त्वयेमे स्थापिता लोकाः शक्रश्चाहं सुरेश्वरः ।। ७.२७.११ ॥


###Slōka 12###


    त्वया सृष्टमिदं सर्वं त्रैलोक्यं सचराचरम् ।
    त्वामेव भगवन्सर्वे प्रविशन्ति युगक्षये ।। ७.२७.१२ ॥


###Slōka 13###


    तदाचक्ष्व यथा तत्त्वं देवदेव मम स्वयम् ।
    अपि चक्रसहायस्त्वं योत्स्यसे रावणं प्रभो ।। ७.२७.१३ ॥


###Slōka 14###


    एवमुक्तः स शक्रेण देवो नारायणः प्रभुः ।
    अब्रवीन्न परित्रासः कर्तव्यः श्रूयतां च मे ।। ७.२७.१४ ॥


###Slōka 15###


    न तावदेष दुष्टात्मा शक्यो जेतुं सुरासुरैः ।
    हन्तुं चापि समासाद्य वरदानेन दुर्जयः ।। ७.२७.१५ ॥


###Slōka 16###


    सर्वथा तु महत्कर्म करिष्यति बलोत्कटः ।
    राक्षसः पुत्रसहितो दृष्टमेतन्निसर्गतः ।। ७.२७.१६ ॥


###Slōka 17###


    यत्तु मां त्वमभाषिष्ठ युद्ध्यस्वेति सुरेश्वर ।
    नाहं तं प्रतियोत्स्यामि रावणं राक्षसं युधि ।। ७.२७.१७ ॥


###Slōka 18###


    नाहत्वा समरे शत्रुं विष्णुः प्रतिनिवर्तते ।
    दुर्लभश्चैव कामो ऽद्य वरगुप्ताद्धि रावणात् ।। ७.२७.१८ ॥


###Slōka 19###


    प्रतिजाने च देवेन्द्र त्वत्समीपे शतक्रतो ।
    भविता ऽस्मि यथा ऽस्याहं रक्षसो मृत्युकारणम् ।। ७.२७.१९ ॥


###Slōka 20###


    अहमेव निहन्ता ऽस्मि रावणं सपुरःसरम् ।
    देवता नन्दयिष्यामि ज्ञात्वा कालमुपागतम् ।एतत्ते कथितं तत्त्वं देवराज शचीपते ।। ७.२७.२० ॥


###Slōka 21###


    युद्ध्यस्व विगतत्रासः सर्वैः सार्धं महाबल ।
    । ७.२७.२१ ॥


###Slōka 22###


    यामि ज्ञात्वा कालमुपागतम् ।
    ततो रुद्राः सहादित्या वसवो मरुतो ऽश्वनौ ।सन्नद्धा निर्ययुस्तूर्णं राक्षसानभितः पुरात् ।। ७.२७.२२ ॥


###Slōka 23###


    एतस्मिन्नन्तरे नादः शुश्रुवे रजनीक्षये ।
    तस्य रावणसैन्यस्य प्रयुद्धस्य समन्ततः ।। ७.२७.२३ ॥


###Slōka 24###


    ते प्रयुद्धा महावीर्या ह्यन्योन्यमभिवीक्ष्य वै ।
    सङ्ग्राममेवाभिमुखा ह्यभवर्तन्त हृष्टवत् ।। ७.२७.२४ ॥


###Slōka 25###


    ततो दैवतसैन्यनां सङ्क्षोभः समजायत ।
    तदक्षयं महासैन्यं दृष्ट्वा समरमूर्धनि ।। ७.२७.२५ ॥


###Slōka 26###


    ततो युद्धं समभवेद्देवदानवरक्षसाम् ।
    घोरं तुमुलनिर्ह्रादं नानाप्रहरणोद्यतम् ।। ७.२७.२६ ॥


###Slōka 27###


    एतस्मिन्नन्तरे शूरा राक्षसा घोरदर्शनाः ।
    युद्धार्थं समवर्तन्त सचिवा रावणस्य ते ।। ७.२७.२७ ॥


###Slōka 28###


    मारीचश्च प्रहस्तश्च महापार्श्वमहोदरौ ।
    अकम्पनो निकुम्भश्च शुकः सारण एव च ।। ७.२७.२८ ॥


###Slōka 29###


    संह्लादो धूमकेतुश्च महादंष्ट्रो घटोदरः ।
    जम्बुमाली महाह्रादो विरूपाक्षश्च राक्षसः ।। ७.२७.२९ ॥


###Slōka 30###


    सुप्तघ्नो यज्ञकोपश्च दुर्मुखो दूषणः खरः ।
    त्रिशिराः करवीराक्षः सूर्यशत्रुश्च राक्षसः ।। ७.२७.३० ॥


###Slōka 31###


    महाकायो ऽतिकायश्च देवान्तकनरान्तकौ ।
    एतैः सर्वैः परिवृतो महावीर्यो महाबलः ।। ७.२७.३१ ॥


###Slōka 32###


    रावणस्यार्यकः सैन्यं सुमाली प्रविवेश ह ।
    स दैवतगणान्सर्वान्नानाप्रहरणैः शितैः ।व्यध्वंसयत्सुसङ्क्रुद्धो वायुर्जलधरानिव ।। ७.२७.३२ ॥


###Slōka 33###


    तद्दैवतबलं राम हन्यमानं निशाचरैः ।
    प्रणुन्नं सर्वतो दिग्भ्यः सिंहनुन्ना मृगा इव ।। ७.२७.३३ ॥


###Slōka 34###


    एतस्मिन्नन्तरे शूरो वसूनामष्टमो वसुः ।
    सावित्र इति विख्यातः प्रविवेश रणाजिरम् ।। ७.२७.३४ ॥


###Slōka 35###


    तथा ऽ ऽदित्यौ महावीर्यौ त्वष्टा पूषा च दंशितौ ।
    निंर्भयौ सह सैन्येन तदा प्राविशतां रणे ।। ७.२७.३५ ॥


###Slōka 36###


    ततो युद्धं समभवत्सुराणां सह राक्षसैः ।
    क्रुद्धानां रक्षसां कीर्तिं समरेष्वनिवर्तिनाम् ।। ७.२७.३६ ॥


###Slōka 37###


    ततस्ते राक्षसाः सर्वे विबुधान्समरे स्थितान् ।
    नानाप्रहरणैर्घोरैर्जघ्नुः शतसहस्रशः ।। ७.२७.३७ ॥


###Slōka 38###


    देवाश्च राक्षसान्घोरान्महाबलपराक्रमान् ।
    समरे विमलैः शस्त्रैरुपनिन्युर्यमक्षयम् ।। ७.२७.३८ ॥


###Slōka 39###


    एतस्मिन्नन्तरे राम सुमाली नाम राक्षसः ।
    नानाप्रहरणैः क्रुद्धस्तत्सैन्यं सो ऽभ्यवर्तत ।। ७.२७.३९ ॥


###Slōka 40###


    स दैवतबलं सर्वं नानाप्रहणैः शितैः ।
    व्यध्वंसयत सङ्क्रुद्धो वायुर्जलधरं यथा ।। ७.२७.४० ॥


###Slōka 41###


    ते महाबाणवर्षैश्च शूलप्रासैः सुदारुणैः ।
    हन्यमानाः सुराः सर्वे न व्यतिष्ठन्त संहताः ।। ७.२७.४१ ॥


###Slōka 42###


    ततो विद्राव्यमाणेषु दैवतेषु सुमालिना ।
    वसूनामष्टमः क्रुद्धः सावित्रो वै व्यवस्थितः ।। ७.२७.४२ ॥


###Slōka 43###


    संवृतः स्वैरथानीकैः प्रहरन्तं निशाचरम् ।
    विक्रमेण महातेजा वारयामास संयुगे ।। ७.२७.४३ ॥


###Slōka 44###


    ततस्तयोर्महायुद्धमभवद्रोमहर्षणम् ।
    । ७.२७.४४ ॥


###Slōka 45###


    सुमालिनो वसोश्चैव समरेष्वनिवर्तिनोः ।
    ततस्तस्य महाबाणैर्वसुना सुमहात्मना ।निहतः पन्नगरथः क्षणेन विनिपातितः ।। ७.२७.४५ ॥


###Slōka 46###


    हत्वा तु संयुगे तस्य रथं बाणशतैश्चितम् ।
    गदां तस्य वधार्थाय वसुर्जग्राह पाणिना ।। ७.२७.४६ ॥


###Slōka 47###


    ततः प्रगृह्य दीप्ताग्रां कालदण्डोपमां गदाम् ।
    तां मूर्ध्नि पातयामास सावित्रो वै सुमालिनः ।। ७.२७.४७ ॥


###Slōka 48###


    सा तस्योपरि चोल्काभा पतन्तीव बभौ गदा ।
    इन्द्रप्रमुक्ता गर्जन्ती गिराविव महाशनिः ।। ७.२७.४८ ॥


###Slōka 49###


    तस्य नैवास्थि न शिरो न मांसं ददृशे तदा ।
    गदया भस्मतां नीतं निहतस्य रणाजिरे ।। ७.२७.४९ ॥


###Slōka 50###


    तं दृष्ट्वा निहतं सङ्ख्ये राक्षसास्ते समन्ततः ।
    व्यद्रवन्सहिताः सर्वे क्रोशमानाः परस्परम् ।विद्राव्यमाणा वसुना राक्षसा नावतस्थिरे ।। ७.२७.५० ।।


