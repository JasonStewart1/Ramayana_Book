उत्तरकाण्डम्डम्
===============================


## Chapter 32  / सर्गः ३२##


###Slōka 1###


    नर्मदापुलिने यत्र राक्षसेन्द्रः सुदारुणः ।
    पुष्पोपहारं कुरुते तस्माद्देशाददूरतः ।। ७.३२.१ ॥


###Slōka 2###


    अर्जुनो जयतां श्रेष्ठो माहिष्मत्याः पतिः प्रभुः ।
    क्रीडते सह नारीभिर्नर्मदातोयमाश्रितः ।। ७.३२.२ ॥


###Slōka 3###


    तासां मध्यगतो राजा रराज च तदार्जुनः ।
    करेणूनां सहस्रस्य मध्यस्थ इव कुञ्जरः ।। ७.३२.३ ॥


###Slōka 4###


    जिज्ञासुः स तु बाहूनां सहस्रस्योत्तमं बलम् ।
    रुरोध नर्मदावेगं बाहुभिर्बहुभिर्वृतः ।। ७.३२.४ ॥


###Slōka 5###


    कार्तवीर्यभुजासक्तं तज्जलं प्राप्य निर्मलम् ।
    कूलोपहारं कुर्वाणं प्रतिस्रोतः प्रधावति ।। ७.३२.५ ॥


###Slōka 6###


    समीननक्रमकरः सपुष्पकुशसंस्तरः ।
    स नर्मदाम्भसो वेगः प्रावृट्काल इवाबभौ ।। ७.३२.६ ॥


###Slōka 7###


    स वेगः कार्तवीर्येण सम्प्रेषित इवाम्भसः ।
    पुष्पोपहारं सकलं रावणस्य जहार ह ।। ७.३२.७ ॥


###Slōka 8###


    रावणो ऽर्धसमाप्तं तमुत्सृज्य नियमं तदा ।
    नर्मदां पश्यते कान्तां प्रतिकूलां यथा प्रियाम् ।। ७.३२.८ ॥


###Slōka 9###


    पश्चिमेन तु तं दृष्ट्वा सागरोद्गारसन्निभम् ।
    वर्धन्तमम्भसो वेगं पूर्वामाशां प्रविश्य तु ।। ७.३२.९ ॥


###Slōka 10###


    ततो ऽनुभ्रान्तशकुनां स्वभावोपरमे स्थिताम् ।
    निर्विकाराङ्गनाभासामपश्यद्रावणो नदीम् ।। ७.३२.१० ॥


###Slōka 11###


    सव्येतरकराङ्गुल्या सशब्दं च दशाननः ।
    वेगप्रभावमन्वेष्टुं सो ऽदिशच्छुकसारणौ ।। ७.३२.११ ॥


###Slōka 12###


    तौ तु रावणसन्दिष्टौ भ्रातरौ शुकसारणौ ।
    व्योमान्तरगतौ वीरौ प्रस्थितौ पश्चिमामुखौ ।। ७.३२.१२ ॥


###Slōka 13###


    अर्धयोजनमात्रं तु गत्वा तौ रजनीचरौ ।
    पश्येतां पुरुषं तोये क्रीडन्तं सहयोषितम् ।। ७.३२.१३ ॥


###Slōka 14###


    बृहत्सालप्रतीकाशं तोयव्याकुलमूर्धजम् ।
    मदरक्तान्तनयनं मदव्याकुलतेजसम् ।। ७.३२.१४ ॥


###Slōka 15###


    नदीं बाहुसहस्रेण रुन्धन्तमरिमर्दनम् ।
    गिरिं पादसहस्रेण रुन्धन्तमिव मेदिनीम् ।। ७.३२.१५ ॥


###Slōka 16###


    बालानां वरनारीणां सहस्रेण समावृतम् ।
    समदानां करेणूनां सहस्रेणेव कुञ्जरम् ।। ७.३२.१६ ॥


###Slōka 17###


    तमद्भुततमं दृष्ट्वा राक्षसौ शुकसारणौ ।
    सन्निवृत्तावुपागम्य रावणं तमथोचतुः ।। ७.३२.१७ ॥


###Slōka 18###


    बृहत्सालप्रतीकाशः को ऽप्यसौ राक्षसेश्वर ।
    नर्मदां रोधवद्रुद्ध्वा क्रीडापयति योषितः ।। ७.३२.१८ ॥


###Slōka 19###


    तेन बाहुसहस्रेण सन्निरुद्धजला नदी ।
    सागरोद्गारसङ्काशानुद्गारान्सृजते मुहुः ।। ७.३२.१९ ॥


###Slōka 20###


    इत्येवं भाषमाणौ तौ निशाम्य शुकसारणौ ।
    रावणो ऽर्जुन इत्युक्त्वा प्रययौ युद्धलालसः ।। ७.३२.२० ॥


###Slōka 21###


    अर्जुनाभिमुखे तस्मिन्रावणे राक्षसाधिपे ।
    चण्डः प्रवाति पवनः सनादः सुरजास्तथा ।। ७.३२.२१ ॥


###Slōka 22###


    सकृदेव कृतो रावः सरक्तः प्रेषितो घनैः ।
    महोदरमहापार्श्वधूम्राक्षशुकसारणैः ।। ७.३२.२२ ॥


###Slōka 23###


    संवृतो राक्षसेन्द्रस्तु तत्रागाद्यत्र चार्जुनः ।
    अदीर्घेणैव कालेन स तदा राक्षसो बली ।तं नर्मदाह्रदं भीममाजगामाञ्जनप्रभः ।। ७.३२.२३ ॥


###Slōka 24###


    स तत्र स्त्रीपरिवृतं वाशिताभिरिव द्विपम् ।
    नरेन्द्रं पश्यते राजा राक्षसानां तदार्जुनम् ।। ७.३२.२४ ॥


###Slōka 25###


    स रोषाद्रक्तनयनो राक्षसेन्द्रो बलोद्धतः ।
    । ७.३२.२५ ॥


###Slōka 26###


    इत्येवमर्जुनामात्यनाह गम्भीरया गिरा ।
    अमात्याः क्षिप्रमाख्यात हैहयस्य नृपस्य वै ।। ७.३२.२६ ॥


###Slōka 27###


    युद्धार्थी समनुप्राप्तो रावणो नाम राक्षसः ।
    रावणस्य वचः श्रुत्वा मन्त्रिणो ऽथार्जुनस्य ते ।उत्तस्थुः सायुधास्त्राश्च रावणं वाक्यमब्रुवन् ।। ७.३२.२७ ॥


###Slōka 28###


    युद्धस्य कालो विज्ञेयः साधु भोः साधु रावण ।
    । ७.३२.२८ ।।


###Slōka 29###


    चः श्रुत्वा मन्त्रिणो ऽथार्जुनस्य ते ।
    यः क्षीबं स्त्रीवृतं चैव योद्धुमुत्सहते नृपम् ।स्त्रीसमक्षं कथं यत्तद्योद्धुमुत्सहसे ऽर्जुनम् ।वाशितामध्यगं मत्तं शार्दूल इव कुञ्जरम् ।। ७.३२.२९ ॥


###Slōka 30###


    क्षमस्वाद्य दशग्रीव चोष्यतां रजनी त्वया ।
    युद्धे श्रद्धा च यद्यस्ति श्वस्तात समरे ऽर्जुनम् ।। ७.३२.३० ॥


###Slōka 31###


    यद्यद्यास्ति मतिर्योद्धुं युद्धतृष्णासमावृता ।
    निहत्यास्मांस्ततो युद्धमर्जुनेनोपयास्यसि ।। ७.३२.३१ ॥


###Slōka 32###


    ततस्ते रावणामात्यैरमात्याः पार्थिवस्य तु ।
    सूदिताश्चापि ते युद्धे भक्षिताश्च बुभुक्षितैः ।। ७.३२.३२ ॥


###Slōka 33###


    ततो हलहलाशब्दो नर्मदातीर आबभौ ।
    अर्जुनस्यानुयातऽणां रावणस्य च मन्त्रिणाम् ।। ७.३२.३३ ॥


###Slōka 34###


    इषुभिस्तोमरैः शूलैस्त्रिशूलैर्वज्रकर्षणैः ।
    सरावणानर्दयन्तः समन्तात्समभिद्रुताः ।। ७.३२.३४ ॥


###Slōka 35###


    हैहयाधिपयोधानां वेग आसीत्सुदारुणः ।
    सनक्रमीनमकरसमुद्रस्येव निःस्वनः ।। ७.३२.३५ ॥


###Slōka 36###


    रावणस्य तु ते ऽमात्याः प्रहस्तशुकसारणाः ।
    कार्तवीर्यबलं क्रुद्धा निर्दहन्ति स्म तेजसा ।। ७.३२.३६ ॥


###Slōka 37###


    अर्जुनाय तु तत्कर्म रावणस्य समन्त्रिणः ।
    क्रीडमानाय कथितं पुरुषैर्द्वाररक्षिभिः ।। ७.३२.३७ ॥


###Slōka 38###


    श्रुत्वा न भेतव्यमिति स्त्रीजनं तं ततो ऽर्जुनः ।
    उत्ततार जलात्तस्माद्गङ्गातोयादिवाञ्जनः ।। ७.३२.३८ ॥


###Slōka 39###


    क्रोधदूषितनेत्रस्तु स ततो ऽर्जुनपावकः ।
    प्रजज्वाल महाघोरो युगान्त इव पावकः ।। ७.३२.३९ ॥


###Slōka 40###


    स तूर्णतरमादाय वरहेमाङ्गदो गदाम् ।
    अभिदुद्राव रक्षांसि तमांसीव दिवाकरः ।। ७.३२.४० ॥


###Slōka 41###


    बाहुविक्षेपकरणां समुद्यम्य महागदाम् ।
    गारुडं वेगमास्थाय चापपातैव सो ऽर्जुनः ।। ७.३२.४१ ॥


###Slōka 42###


    तस्य मार्गं समारुद्ध्य विन्ध्यो ऽर्कस्येव पर्वतः ।
    स्थितो विन्ध्य इवाकम्प्यः प्रहस्तो मुसलायुधः ।। ७.३२.४२ ॥


###Slōka 43###


    ततो ऽस्य मुसलं घोरं लोहबद्धं महोद्धतः ।
    प्रहस्तः प्रेषयन्क्रुद्धो ररास च यथाम्बुदः ।। ७.३२.४३ ॥


###Slōka 44###


    तस्याग्रे मुसलस्याग्निरशोकापीडसन्निभः ।
    प्रहस्तकरमुक्तस्य बभूव प्रदहन्निव ।। ७.३२.४४ ॥


###Slōka 45###


    अथायान्तं तु मुसलं कार्तवीर्यस्तदार्जुनः ।
    निपुणं वञ्चयामास सगदो ऽगदविक्रमः ।। ७.३२.४५ ॥


###Slōka 46###


    ततस्तमभिदुद्राव प्रहस्तं हैहयाधिपः ।
    भ्रामयानो गदां गुर्वीं पञ्चबाहुशतोच्छ्रयाम् ।। ७.३२.४६ ॥


###Slōka 47###


    तथा हतो ऽतिवेगेन प्रहस्तो गदया तदा ।
    निपपात स्थितः शैलो वज्रिवज्रहतो यथा ।। ७.३२.४७ ॥


###Slōka 48###


    प्रहस्तं पतितं दृष्ट्वा मारीचशुकसारणाः ।
    समहोदरधूम्राक्षा ह्यपसृष्टा रणाजिरात् ।। ७.३२.४८ ॥


###Slōka 49###


    अपक्रान्तेष्वमात्येषु प्रहस्ते वै निपातिते ।
    रावणो ऽभ्यद्रवत्तूर्णमर्जुनं नृपसत्तमम् ।। ७.३२.४९ ॥


###Slōka 50###


    सहस्रबाहोस्तद्युद्धं विंशद्बाहोश्च दारुणम् ।
    नृपराक्षसयोस्तत्र चारब्धं रोमहर्षणम् ।। ७.३२.५० ॥


###Slōka 51###


    सागराविव संरब्धौ चलन्मूलाविवाचलौ ।
    तेजोयुक्ताविवादित्यौ प्रदहन्ताविवानलौ ।। ७.३२.५१ ॥


###Slōka 52###


    बलोद्धतौ यथा नागौ वाशितार्थे यथा वृषौ ।
    मेघाविव विनर्दन्तौ सिंहाविव बलोत्कटौ ।। ७.३२.५२ ॥


###Slōka 53###


    रुद्रकालाविव क्रुद्धौ तदा तौ राक्षसार्जुनौ ।
    परस्परं गदाभ्यां तौ ताडयामासतुर्भृशम् ।। ७.३२.५३ ॥


###Slōka 54###


    वज्रप्रहारानचला यथा घोरान्विषेहिरे ।
    गदाप्रहारांस्तौ तत्र सेहाते नरराक्षसौ ।। ७.३२.५४ ॥


###Slōka 55###


    यथा ऽ शनिरवेभ्यस्तु जायते ऽथ प्रतिश्रुतिः ।
    तथा तयोर्गदापोथैर्दिशः सर्वाः प्रतिश्रुताः ।। ७.३२.५५ ॥


###Slōka 56###


    अर्जुनस्य गदा सा तु पात्यमाना ऽहितोरसि ।
    काञ्चनाभं नभश्चक्रे विद्युत्सौदामिनी यथा ।। ७.३२.५६ ॥


###Slōka 57###


    तथैव रावणेनापि पात्यमाना मुहुर्मुहुः ।
    अर्जुनोरसि निर्भाति गदोल्केव महागिरौ ।। ७.३२.५७ ॥


###Slōka 58###


    नार्जुनः खेदमायाति न राक्षसगणेश्वरः ।
    इदमासीत्तयोर्युद्धं यथा पूर्वं बलीन्द्रयोः ।। ७.३२.५८ ॥


###Slōka 59###


    शृङ्गैरिव वृषायुध्यन्दन्ताग्रैरिव कुञ्जरौ ।
    परस्परं तौ निघ्नन्तौ नरराक्षससत्तमौ ।। ७.३२.५९ ॥


###Slōka 60###


    ततो ऽर्जुनेन क्रुद्धेन सर्वप्राणेन सा गदा ।
    स्तनयोरन्तरे मुक्ता रावणस्य महोरसि ।। ७.३२.६० ॥


###Slōka 61###


    वरदानकृतत्राणे सा गदा रावणोरसि ।
    दुर्बलेव यथावेगं द्विधाभूत्वा ऽपतत्क्षितौ ।। ७.३२.६१ ॥


###Slōka 62###


    स त्वर्जुनप्रमुक्तेन गदापातेन रावणः ।
    अपासर्पद्धनुर्मात्रं निषसाद च निष्टनन् ।। ७.३२.६२ ॥


###Slōka 63###


    स विह्वलं तदालक्ष्य दशग्रीवं ततो ऽर्जुनः ।
    सहसोत्पत्य जग्राह गरुत्मानिव पन्नगम् ।। ७.३२.६३ ॥


###Slōka 64###


    स तु बाहुसहस्रेण बलाद्गृह्य दशाननम् ।
    बबन्ध बलवान्राजा बलिं नारायणो यथा ।। ७.३२.६४ ॥


###Slōka 65###


    बध्यमाने दशग्रीवे सिद्धचारणदेवताः ।
    साध्वीतिवादिनः पुष्पैः किरन्त्यर्जुनमूर्धनि ।। ७.३२.६५ ॥


###Slōka 66###


    व्याघ्रो मृगमिवादाय मृगराडिव दन्तिनम् ।
    ननाद हैहयो राजा हर्षादम्बुदवन्मुहुः ।। ७.३२.६६ ॥


###Slōka 67###


    प्रहस्तस्तु समाश्वस्तो दृष्ट्वा बद्धं दशाननम् ।
    सह तै राक्षसैः क्रुद्धश्चाभिदुद्राव पार्थिवम् ।। ७.३२.६७ ॥


###Slōka 68###


    नक्तञ्चराणां वेगस्तु तेषामापततां बभौ ।
    उद्भूत आतपापाये पयोदानामिवाम्बुधौ ।। ७.३२.६८ ॥


###Slōka 69###


    मुञ्च मुञ्चेति भाषन्तस्तिष्ठतिष्ठेति चासकृत् ।
    मुसलानि सशूलानि सोत्ससर्ज तदार्जुने ।। ७.३२.६९ ॥


###Slōka 70###


    अप्राप्तान्येव तान्याशु असम्भ्रान्तस्तदार्जुनः ।
    आयुधान्यमरारीणां जग्राहारिनिषूदनः ।। ७.३२.७० ॥


###Slōka 71###


    ततस्तैरेव रक्षांसि दुर्धरैः प्रवरायुधैः ।
    भित्त्वा विद्रावयामास वायुरम्बुधरानिव ।। ७.३२.७१ ॥


###Slōka 72###


    राक्षसांस्त्रासयित्वा तु कार्तवीर्यो ऽर्जुनस्तदा ।
    रावणं गृह्य नगरं प्रविवेश सुहृद्वृतः ।। ७.३२.७२ ॥


###Slōka 73###


    स कीर्यमाणः कुसुमाक्षतोत्करैर्द्विजैः सपौरैः पुरुहूतसन्निभः ।
    तदा ऽर्जुनः सम्प्रविवेश तां पुरीं बलिं निगृह्येव सहस्रलोचनः ।। ७.३२.७३ ।।


