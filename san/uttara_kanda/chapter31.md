उत्तरकाण्डम्डम्
===============================


## Chapter 31  / सर्गः ३१##


###Slōka 1 / श्लोक १###


    ततो रामो महातेजा विस्मयात्पुनरेव हि ।
    उवाच प्रणतो वाक्यमगस्त्यमृषिसत्तमम् ।। ७.३१.१ ॥


###Slōka 2 / श्लोक २###


    भगवन्राक्षसः क्रूरो यदाप्रभृति मेदिनीम् ।
    पर्यटत्किं तदा लोकाः शून्या आसन्द्विजोत्तम ।। ७.३१.२ ॥


###Slōka 3 / श्लोक ३###


    राजा वा राजमात्रो वा किं तदा नात्र कश्चन ।
    धर्षणं यत्र न प्राप्तो रावणो राक्षसेश्वरः ।। ७.३१.३ ॥


###Slōka 4 / श्लोक ४###


    उताहो हतवीर्यास्ते बभूवुः पृथिवीक्षितः ।
    बहिष्कृता वरास्त्रैश्च बहवो निर्जिता नृपाः ।। ७.३१.४ ॥


###Slōka 5 / श्लोक ५###


    राघवस्य वचः श्रुत्वा ह्यगस्त्यो भगवानृषिः ।
    उवाच रामं प्रहसन्पितामह इवेश्वरम् ।। ७.३१.५ ॥


###Slōka 6 / श्लोक ६###


    इत्येवं बाधमानस्तु पार्थिवान्पार्थिवर्षभ ।
    चचार रावणो राम पृथिवीं पृथिवीपते ।। ७.३१.६ ॥


###Slōka 7 / श्लोक ७###


    ततो माहिष्मतीं नाम पुरीं स्वर्गपुरीप्रभाम् ।
    सम्प्राप्तो यत्र सान्निध्यं सदासीद्वसुरेतसः ।। ७.३१.७ ॥


###Slōka 8 / श्लोक ८###


    तुल्य आसीन्नृपस्तस्य प्रभावाद्वसुरेतसः ।
    अर्जुनो नाम यत्राग्निः शरकुण्डेशयः सदा ।। ७.३१.८ ॥


###Slōka 9 / श्लोक ९###


    तमेव दिवसं सो ऽथ हैहयाधिपतिर्बली ।
    अर्जुनो नर्मदां रन्तुं गतः स्त्रीभिः सहेश्वरः ।। ७.३१.९ ॥


###Slōka 10 / श्लोक १०###


    तमेव दिवसं सो ऽथ रावणस्तत्र आगतः ।
    रावणो राक्षसेन्द्रस्तु तस्यामात्यानपृच्छत ।। ७.३१.१० ॥


###Slōka 11 / श्लोक ११###


    क्वार्जुनो नृपतिः शीघ्रं सम्यगाख्यातुमर्हथ ।
    रावणो ऽहमनुप्राप्तो युद्धेप्सुर्नृवरेण ह ।ममागमनमप्यग्रे युष्माभिः सन्निवेद्यताम् ।। ७.३१.११ ॥


###Slōka 12 / श्लोक १२###


    इत्येवं रावणेनोक्तास्ते ऽमात्याः सुविपश्चितः ।
    अब्रुवन्राक्षसपतिमसान्निध्यं महीपतेः ।। ७.३१.१२ ॥


###Slōka 13 / श्लोक १३###


    श्रुत्वा विश्रवसः पुत्रः पौराणामर्जुनं गतम् ।
    अपसृत्यागतो विन्ध्यं हिमवत्सन्निभं गिरिम् ।। ७.३१.१३ ॥


###Slōka 14 / श्लोक १४###


    स तमभ्रमिवाविष्टमुद्भ्रन्तमिव मेदिनीम् ।
    अपश्यद्रावणो विन्ध्यमालिखन्तमिवाम्बरम् ।। ७.३१.१४ ॥


###Slōka 15 / श्लोक १५###


    सहस्रशिखरोपेतं सिंहाध्युषितकन्दरम् ।
    प्रपातपतितैस्तोयैः साट्टहासमिवाम्बुधिम् ।। ७.३१.१५ ॥


###Slōka 16 / श्लोक १६###


    देवदानवगन्धर्वैः साप्सरोगणकिन्नरैः ।
    स्वस्त्रीभिः क्रीडमानैश्च स्वर्गभूतं महोच्छ्रयम् ।। ७.३१.१६ ॥


###Slōka 17 / श्लोक १७###


    नदीभिः स्यन्दमानाभिः स्फटिकप्रतिमं जलम् ।
    फणाभिश्चलजिह्वाभिरनन्तमिव विष्ठितम् ।। ७.३१.१७ ॥


###Slōka 18 / श्लोक १८###


    उत्क्रामन्तं दरीवन्तं हिमवत्सन्निभं गिरिम् ।
    पश्यमानस्ततो विन्ध्यं रावणो नर्मदां ययौ ।। ७.३१.१८ ॥


###Slōka 19 / श्लोक १९###


    चलोपलजलां पुण्यां पश्चिमोदधिगामिनीम् ।
    । ७.३१.१९ ॥


###Slōka 20 / श्लोक २०###


    महिषैः सृमरैः सिंहैः शार्दूलर्क्षगजोत्तमैः ।
    उष्णाभितप्तैस्तृषितैः सङ्क्षोभितजलाशयाम् ।। ७.३१.२० ॥


###Slōka 21 / श्लोक २१###


    चक्रवाकैः सकारण्डैः सहंसजलकुक्कुटैः ।
    सारसैश्च सदा मत्तैः सुकूजद्भिः समावृताम् ।। ७.३१.२१ ॥


###Slōka 22 / श्लोक २२###


    फुल्लद्रुमकृतोत्तंसां चक्रवाकयुगस्तनीम् ।
    विस्तीर्णपुलिनश्रोणीं हंसावलिसुमेखलाम् ।। ७.३१.२२ ॥


###Slōka 23 / श्लोक २३###


    पुष्परेण्वनुलिप्ताङ्गीं जलफेनामलांशुकाम् ।
    जलावगाहसंस्पर्शां फुल्लोत्पलशुभेक्षणाम् ।पुष्पकादवरुह्याशु नर्मदां सरितां वराम् ।। ७.३१.२३ ॥


###Slōka 24 / श्लोक २४###


    इष्टामिव वरां नारीमवगाह्य दशाननः ।
    स तस्याः पुलिने रम्ये नानामुनिनिषेविते ।। ७.३१.२४ ॥


###Slōka 25 / श्लोक २५###


    उपोपविष्टैः सचिवैः सार्धं राक्षसपुङ्गवः ।
    प्रख्याय नर्मदां सो ऽथ गङ्गेयमिति रावणः ।। ७.३१.२५ ॥


###Slōka 26 / श्लोक २६###


    नर्मदादर्शजं हर्षमाप्तवान् राक्षसाधिपः ।
    उवाच सचिवांस्तत्र सलीलं शुकसारणौ ।। ७.३१.२६ ॥


###Slōka 27 / श्लोक २७###


    एष रश्मिसहस्रेण जगत्कृत्वैव काञ्चनम् ।
    तीक्ष्णतापकरः सूर्यो नभसो ऽर्धं समाश्रितः ।। ७.३१.२७ ॥


###Slōka 28 / श्लोक २८###


    मामासीनं विदित्वैव चन्द्रायति दिवाकरः ।
    । ७.३१.२८ ॥


###Slōka 29 / श्लोक २९###


    नर्मदाजलशीतश्च सुगन्धिः श्रमनाशनः ।
    मद्भयादनिलो ऽप्यत्र वात्येष सुसमाहितः ।। ७.३१.२९ ॥


###Slōka 30 / श्लोक ३०###


    इयं वापि सरिच्छ्रेष्ठा नर्मदा नर्मवर्धिनी ।
    नक्रमीनविहङ्गोर्मिः सभयेवाङ्गना स्थिता ।। ७.३१.३० ॥


###Slōka 31 / श्लोक ३१###


    तद्भवन्तः क्षताः शस्त्रैर्नृपैरिन्द्रसमैर्युधि ।
    चन्दनस्य रसेनेव रुधिरेण समुक्षिताः ।। ७.३१.३१ ॥


###Slōka 32 / श्लोक ३२###


    ते यूयमवगाहध्वं नर्मदां शर्मदां शुभाम् ।
    महापद्ममुखा मत्ता गङ्गामिव गहागजाः ।अस्यां स्नात्वा महानद्यां पाप्मानं विप्रमोक्ष्यथ ।। ७.३१.३२ ॥


###Slōka 33 / श्लोक ३३###


    अहमप्यद्य पुलिने शरदिन्दुसमप्रभे ।
    पुष्पोपहारं शनकैः करिष्यामि कपर्दिनः ।। ७.३१.३३ ॥


###Slōka 34 / श्लोक ३४###


    रावणेनैवमुक्तास्तु प्रहस्तशुकसारणाः ।
    समहोदरधूम्राक्षा नर्मदां विजगाहिरे ।। ७.३१.३४ ॥


###Slōka 35 / श्लोक ३५###


    राक्षसेन्द्रगजैस्तैस्तु क्षोभिता नर्मदा नदी ।
    वामनाञ्जनपद्माद्यैर्गङ्गा इव महागजैः ।। ७.३१.३५ ॥


###Slōka 36 / श्लोक ३६###


    ततस्ते राक्षसाः स्नात्वा नर्मदायां महाबलाः ।
    उत्तीर्य पुष्पाण्याजह्रुर्बल्यर्थं रावणस्य तु ।। ७.३१.३६ ॥


###Slōka 37 / श्लोक ३७###


    नर्मदापुलिने हृद्ये शुभ्राभ्रसदृशप्रभे ।
    राक्षसैस्तु मुहूर्तेन कृतः पुष्पमयो गिरिः ।। ७.३१.३७ ॥


###Slōka 38 / श्लोक ३८###


    पुष्पेषूपहृतेष्वेवं रावणो राक्षसेश्वरः ।
    अवतीर्णो नदीं स्नातुं गङ्गामिव महागजः ।। ७.३१.३८ ॥


###Slōka 39 / श्लोक ३९###


    तत्र स्नात्वा च विधिवज्जप्त्वा जप्यमनुत्तमम् ।
    नर्मदासलिलात्तस्मादुत्ततार स रावणः ।। ७.३१.३९ ॥


###Slōka 40 / श्लोक ४०###


    ततः क्लिन्नाम्बरं त्यक्त्वा शुक्लवस्त्रसमावृतम् ।
    रावणं प्राञ्जलिं यान्तमन्वयुः सर्वराक्षसाः ।। ७.३१.४० ॥


###Slōka 41 / श्लोक ४१###


    तद्गतीवशमापन्ना मूर्तिमन्त इवाचलाः ।
    यत्र यत्र च याति स्म रावणो राक्षसेश्वरः ।जाम्बूनदमयं लिङ्गं तत्र तत्र स्म नीयते ।। ७.३१.४१ ॥


###Slōka 42 / श्लोक ४२###


    वालुकावेदिमध्ये तु तल्लिङ्गं स्थाप्य रावणः ।
    अर्चयामास गन्धैश्च पुष्पैश्चामृतगन्धिभिः ।। ७.३१.४२ ॥


###Slōka 43 / श्लोक ४३###


    ततः सतामार्तिहरं परं वरं वरप्रदं चन्द्रमयूखभूषणम् ।
    समर्चयित्वा स निशाचरो जगौ प्रसार्य हस्तान्प्रणनर्त चाग्रतः ।। ७.३१.४३ ।।


