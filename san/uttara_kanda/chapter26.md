उत्तरकाण्डम्डम्
===============================


## Chapter 26  / सर्गः २६##


###Slōka 1 / श्लोक १###


    स तु तत्र दशग्रीवः सह सैन्येन वीर्यवान् ।
    अस्तं प्राप्ते दिनकरे निवासं समरोचयत् ।। ७.२६.१ ॥


###Slōka 2 / श्लोक २###


    उदिते विमले चन्द्रे तुल्यपर्वतवर्चसि ।
    प्रसुप्तं सुमहत्सैन्यं नानाप्रहरणायुधम् ।। ७.२६.२ ॥


###Slōka 3 / श्लोक ३###


    रावणस्तु महावीर्यो निषण्णः शैलमूर्धनि ।
    स ददर्श गुणांस्तत्र चन्द्रपादपशोभितान् ।। ७.२६.३ ॥


###Slōka 4 / श्लोक ४###


    कर्णिकारवनैर्दीप्तैः कदम्बगहनैस्तथा ।
    पद्मिनीभिश्च फुल्लाभिर्मन्दाकिन्या जलैरपि ।। ७.२६.४ ॥


###Slōka 5 / श्लोक ५###


    चम्पकाशोकपुन्नागमन्दारतरुभिस्तथा ।
    चूतपाटललोध्रैश्च प्रियङ्ग्वर्जुनकेतकैः ।तगरैर्नारिकैलैश्च प्रियालपनसैस्तथा ।। ७.२६.५ ॥


###Slōka 6 / श्लोक ६###


    आरग्वधैस्तमालैश्च प्रियालवकुलैरपि ।
    एतैरन्यैश्च तरुभिरुद्भासितवनान्तरे ।किन्नरा मदनेनार्ता रक्ता मधुरकण्ठिनः ।। ७.२६.६ ॥


###Slōka 7 / श्लोक ७###


    समं सम्प्रजगुर्यत्र मनस्तुष्टिविवर्धनम् ।
    । ७.२६.७ ॥


###Slōka 8 / श्लोक ८###


    भिरुद्भासितवनान्तरे ।
    विद्याधरा मदक्षीबा मदरक्तान्तलोचनाः ।योषिद्भिः सह सङ्क्रान्ताश्चिक्रीडुर्जहृषुश्च वै ।। ७.२६.८ ॥


###Slōka 9 / श्लोक ९###


    घण्टानामिव सन्नादः शुश्रुवे मधुरस्वरः ।
    अप्सरोगणसङ्घानां गायतां धनदालये ।। ७.२६.९ ॥


###Slōka 10 / श्लोक १०###


    पुष्पवर्षाणि मुञ्चन्तो नगाः पवनताडिताः ।
    शैलं तं वासयन्तीव मधुमाधवगन्धिनः ।। ७.२६.१० ॥


###Slōka 11 / श्लोक ११###


    मधुपुष्परजःपृक्तं गन्धमादाय पुष्कलम् ।
    प्रववौ वर्धयन्कामं रावणस्य सुखो ऽनिलः ।। ७.२६.११ ॥


###Slōka 12 / श्लोक १२###


    गेयात्पुष्पसमृद्ध्या च शैत्याद्वायोर्गिरेर्गुणात् ।
    प्रवृत्तायां रजन्यां च चन्द्रस्योदयनेन च ।। ७.२६.१२ ॥


###Slōka 13 / श्लोक १३###


    रावणस्तु महावीर्यः कामस्य वशमागतः ।
    विनिःश्वस्य विनिःश्वस्य शशिनं समवैक्षत ।। ७.२६.१३ ॥


###Slōka 14 / श्लोक १४###


    एतस्मिन्नन्तरे तत्र दिव्याभरणभूषिता ।
    सर्वाप्सरोवरा रम्भा दिव्यपुष्पविभूषिता ।। ७.२६.१४ ॥


###Slōka 15 / श्लोक १५###


    दिव्यचन्दनलिप्ताङ्गी मन्दारकृतमूर्धजा ।
    दिव्योत्सवकृतारम्भा पूर्णचन्द्रनिभानना ।। ७.२६.१५ ॥


###Slōka 16 / श्लोक १६###


    चक्षुर्मनोहरं पीनं मेखलादामभूषितम् ।
    समुद्वहन्ती जघनं रतिप्राभृतमुत्तमम् ।। ७.२६.१६ ॥


###Slōka 17 / श्लोक १७###


    कृतैर्विशेषकैरार्द्रैः षडर्तुकुसुमोद्भवैः ।
    । ७.२६.१७ ॥


###Slōka 18 / श्लोक १८###


    बभावन्यतमेव श्रीकान्तिद्युतिमतिह्रियाम् ।
    नीलं सतोयमेघाभं वस्त्रं समवकुण्ठिता ।। ७.२६.१८ ॥


###Slōka 19 / श्लोक १९###


    यस्या वक्त्रं शशिनिभं भ्रुवौ चापनिभे शुभे ।
    ऊरू करिकराकारौ करौ पल्लवकोमलौ ।सैन्यमध्येन गच्छन्ती रावणेनोपवीक्षिता ।। ७.२६.१९ ॥


###Slōka 20 / श्लोक २०###


    तां समुत्थाय गच्छन्तीं कामबाणवशं गतः ।
    करे गृहीत्वा लज्जन्तीं स्मयमानो ऽभ्यभाषत ।। ७.२६.२० ॥


###Slōka 21 / श्लोक २१###


    क्व गच्छसि वरारोहे कां सिद्धिं भजसे स्वयम् ।
    कस्याभ्युदयकालो ऽयं यस्त्वां समुपभोक्ष्यते ।। ७.२६.२१ ॥


###Slōka 22 / श्लोक २२###


    त्वदाननरसस्याद्य पद्मोत्पलसुगन्धिनः ।
    सुधामृतरसस्येव को ऽद्य तृप्तिं गमिष्यति ।। ७.२६.२२ ॥


###Slōka 23 / श्लोक २३###


    स्वर्णकुम्भनिभौ पीनौ शुभौ भीरु निरन्तरौ ।
    कस्योरस्थलसंस्पर्शं दास्यतस्ते कुचाविमौ ।। ७.२६.२३ ॥


###Slōka 24 / श्लोक २४###


    सुवर्णचक्रप्रतिमं स्वर्णदामचितं पृथु ।
    अध्यारोहति कस्ते ऽद्य जघनं स्वर्गरूपिणम् ।। ७.२६.२४ ॥


###Slōka 25 / श्लोक २५###


    मद्विशिष्टः पुमान्को ऽद्य शक्रो विष्णुरथाश्विनौ ।
    मामतीत्य हि यं च त्वं यासि भीरु न शोभनम् ।। ७.२६.२५ ॥


###Slōka 26 / श्लोक २६###


    विश्रम त्वं पृथुश्रोणि शिलातलमिदं शुभम् ।
    । ७.२६.२६ ॥


###Slōka 27 / श्लोक २७###


    त्रैलोक्ये यः प्रभुश्चैव मदन्यो नैव विद्यते ।
    । ७.२६.२७ ॥


###Slōka 28 / श्लोक २८###


    तदेवं प्राञ्जलिः प्रह्वो याचते त्वां दशाननः ।
    भर्तुर्भर्ता विधाता च त्रैलोक्यस्य भजस्व माम् ।। ७.२६.२८ ॥


###Slōka 29 / श्लोक २९###


    एवमुक्ता ऽब्रवीद्रम्भा वेपमाना कृताञ्जलिः ।
    प्रसीद नार्हसे वक्तुमीदृशं त्वं हि मे गुरुः ।। ७.२६.२९ ॥


###Slōka 30 / श्लोक ३०###


    अन्येभ्यो हि त्वया रक्ष्या प्राप्नुयां धर्षणं यदि ।
    तद्धर्मतः स्नुषा ते ऽहं तत्त्वमेव ब्रवीमि ते ।। ७.२६.३० ॥


###Slōka 31 / श्लोक ३१###


    अथाब्रवीद्दशग्रीवश्चरणाधोमुखीं स्थिताम् ।
    रोमहर्षमनुप्राप्तां दृष्टमात्रेण तां तदा ।। ७.२६.३१ ॥


###Slōka 32 / श्लोक ३२###


    सुतस्य यदि मे भार्या ततस्त्वं हि स्नुषा भवेः ।
    बाढमित्येव सा रम्भा प्राह रावणमुत्तरम् ।। ७.२६.३२ ॥


###Slōka 33 / श्लोक ३३###


    धर्मतस्ते सुतस्याहं भार्या राक्षसपुङ्गव ।
    पुत्रः प्रियतरः प्राणैर्भ्रातुर्वैश्रवणस्य ते ।विख्यातस्त्रिषु लोकेषु नलकूबर इत्ययम् ।। ७.२६.३३ ॥


###Slōka 34 / श्लोक ३४###


    धर्मतो यो भवेद्विप्रः क्षत्रियो वीर्यतो भवेत् ।
    क्रोधाद्यश्च भवेदग्निः क्षान्त्या च वसुधासमः ।। ७.२६.३४ ॥


###Slōka 35 / श्लोक ३५###


    तस्यास्मि कृतसङ्केता लोकपालसुतस्य वै ।
    तमुद्दिश्य तु मे सर्वं विभूषणमिदं कृतम् ।। ७.२६.३५ ॥


###Slōka 36 / श्लोक ३६###


    तथा तस्य हि नान्यस्य भावो मां प्रति तिष्ठति ।
    । ७.२६.३६ ॥


###Slōka 37 / श्लोक ३७###


    तेन सत्येन मां राजन्मोक्तुमर्हस्यरिन्दम ।
    । ७.२६.३७ ॥


###Slōka 38 / श्लोक ३८###


    स हि तिष्ठति धर्मात्मा मां प्रतीक्ष्य समुत्सुकः ।
    तत्र विघ्नं सुतस्येह कर्तुं नार्हसि मुञ्च माम् ।। ७.२६.३८ ॥


###Slōka 39 / श्लोक ३९###


    सद्भिराचरितं मार्गं गच्छ राक्षसुपुङ्गव ।
    माननीयो मम त्वं हि पालनीया तथा ऽस्मि ते ।। ७.२६.३९ ॥


###Slōka 40 / श्लोक ४०###


    एवमुक्तो दशग्रीवः प्रत्युवाच विनीतवत् ।
    स्नुषा ऽस्मि यदवोचस्त्वमेकपत्नीष्वयं क्रमः ।देवलोकस्थितिरियं सुराणां शाश्वती मता ।। ७.२६.४० ॥


###Slōka 41 / श्लोक ४१###


    पतिरप्सरसां नास्ति न चैकस्त्रीपरिग्रहः ।
    । ७.२६.४१ ॥


###Slōka 42 / श्लोक ४२###


    स्मि यदवोचस्त्वमेकपत्नीष्वयं क्रमः ।
    एवमुक्त्वा स तां रक्षो निवेश्य च शिलातले ।कामभोगाभिसंसक्तो मैथुनायोपचक्रमे ।। ७.२६.४२ ॥


###Slōka 43 / श्लोक ४३###


    सा विमुक्ता ततो रम्भा भ्रष्टमाल्यविभूषणा ।
    गजेन्द्राक्रीडमथिता नदीवाकुलतां गता ।। ७.२६.४३ ॥


###Slōka 44 / श्लोक ४४###


    लुलिताकुलकेशान्ता करवेपितपल्लवा ।
    पवनेनावधूतेव लता कुसुमशालिनी ।। ७.२६.४४ ॥


###Slōka 45 / श्लोक ४५###


    सा वेपमाना लज्जन्ती भीता करकृताञ्जलिः ।
    नलकूबरमासाद्य पादयोर्निपपात ह ।। ७.२६.४५ ॥


###Slōka 46 / श्लोक ४६###


    तदवस्थां च तां दृष्ट्वा महात्मा नलकूबरः ।
    अब्रवीत्किमिदं भद्रे पादयोः पतिता ऽसि मे ।। ७.२६.४६ ॥


###Slōka 47 / श्लोक ४७###


    सा वै निःश्वसमाना तु वेपमाना कृताञ्जलिः ।
    तस्मै सर्वं यथातत्त्वमाख्यातुमुपचक्रमे ।। ७.२६.४७ ॥


###Slōka 48 / श्लोक ४८###


    एष देव दशग्रीवः प्राप्तो गन्तुं त्रिविष्टपम् ।
    तेन सैन्यसहायेन निशेयं परिणामिता ।। ७.२६.४८ ॥


###Slōka 49 / श्लोक ४९###


    आयन्ती तेन दृष्टा ऽस्मि त्वत्सकाशमरिन्दम ।
    गृहीता तेन पृष्टा ऽस्मि कस्य त्वमिति रक्षसा ।। ७.२६.४९ ॥


###Slōka 50 / श्लोक ५०###


    मया तु सर्वं यत्सत्यं तस्मै सर्वं निवेदितम् ।
    काममोहाभिभूतात्मा नाश्रौषीत्तद्वचो मम ।। ७.२६.५० ॥


###Slōka 51 / श्लोक ५१###


    याच्यमानो मया देव स्नुषा ते ऽहमिति प्रभो ।
    तत्सर्वं पृष्ठतः कृत्वा बलात्तेनास्मि धर्षिता ।। ७.२६.५१ ॥


###Slōka 52 / श्लोक ५२###


    एवं त्वमपराधं मे क्षन्तुमर्हसि सुव्रत ।
    न हि तुल्यं बलं सौम्य स्त्रियाश्च पुरुषस्य च ।। ७.२६.५२ ॥


###Slōka 53 / श्लोक ५३###


    एतछुत्वा तु सङ्क्रुद्धस्तदा वैश्रवणात्मजः ।
    धर्षणां तां परां श्रुत्वा ध्यानं सम्प्रविवेश ह ।। ७.२६.५३ ॥


###Slōka 54 / श्लोक ५४###


    तस्य तत्कर्म विज्ञाय तदा वैश्रवणात्मजः ।
    मुहूर्तात्क्रोधताम्राक्षस्तोयं जग्राह पाणिना ।। ७.२६.५४ ॥


###Slōka 55 / श्लोक ५५###


    गृहीत्वा सलिलं सर्वमुपस्पृश्य यथाविधि ।
    उत्ससर्ज यथा शापं राक्षसेन्द्राय दारुणम् ।। ७.२६.५५ ॥


###Slōka 56 / श्लोक ५६###


    अकामा तेन यस्मात्त्वं बलाद्भद्रे प्रधर्षिता ।
    तस्मात्स युवतीमन्यां नाकामामुपयास्यति ।। ७.२६.५६ ॥


###Slōka 57 / श्लोक ५७###


    यदा ह्यकामां कामार्तो धर्षयिष्यति योषितम् ।
    मूर्धा तु सप्तधा तस्य शकलीभविता तदा ।। ७.२६.५७ ॥


###Slōka 58 / श्लोक ५८###


    तस्मिन्नुदाहृते शापे ज्वलिताग्निसमप्रभे ।
    देवदुन्दुभयो नेदुः पुष्पवृष्टिश्च खाच्च्युता ।पितामहमुखाश्चैव सर्वे देवाः प्रहर्षिताः ।। ७.२६.५८ ॥


###Slōka 59 / श्लोक ५९###


    ज्ञात्वा लोकगतिं सर्वां तस्य मृत्युं च रक्षसः ।
    ऋषयः पितरश्चैव प्रीतिमापुरनुत्तमाम् ।। ७.२६.५९ ॥


###Slōka 60 / श्लोक ६०###


    श्रुत्वा तु स दशग्रीवस्तं शापं रोमहर्षणम् ।
    नारीषु मैथुने भावं नाकामास्वभ्यरोचयत् ।। ७.२६.६० ॥


###Slōka 61 / श्लोक ६१###


    तेन नीताः स्त्रियः प्रीतिमापुः सर्वाः पतिव्रताः ।
    नलकूबरनिर्मुक्तं शापं श्रुत्वा मनःप्रियम् ।। ७.२६.६१ ।।


