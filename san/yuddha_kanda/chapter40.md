युद्धकाण्डम्
===============================


## Chapter 40  / सर्गः ४०##


###Slōka 1/ श्लोक १###


    ततो रामः सुवेलाग्रं योजनद्वयमण्डलम् ।
    उपारोहत्ससुग्रीवो हरियूथैः समन्वितः ।। ६-४०-१।।


###Slōka 2/ श्लोक २###


    स्थित्वा मुहूर्तं तत्रैव दिशो दश विलोकयन् ।
    त्रिख़ूटशिखरे रम्ये निर्मितां विश्वकर्मणा ।। ६-४०-२।।


###Slōka 3/ श्लोक ३###


    ददर्श लङ्कां सुन्यस्तां रम्यकाननशोभिताम् ।
    तस्यां गोपुरशृङ्गस्थं राक्षसेन्द्रं दुरासदम् ।। ६-४०-३।।


###Slōka 4/ श्लोक ४###


    श्वेतचामरपर्यन्तं विजयच्चत्रशोभितम् ।
    रक्तचन्दनसंलिप्तं रक्ताभरणभूषितम् ।। ६-४०-४।।


###Slōka 5/ श्लोक ५###


    वीलजीमूतसंकाशं हेमसंचादिताम्बरम् ।
    ऐरावतविषाणाग्रैरुत्कृष्टकिणवक्षसम् ।। ६-४०-५।।


###Slōka 6/ श्लोक ६###


    शशलोहितरागेण सम्वीतं रक्तवाससा ।
    संध्यातपेन संचन्नं मेघराशिमिवाम्बरे ।। ६-४०-६।।


###Slōka 7/ श्लोक ७###


    पश्यतां वानरेन्द्राणाम् राघवस्यापि पश्यतः ।
    दर्शनाद्राक्षसेन्द्रस्य सुग्रीवः सहसोत्थितः ।। ६-४०-७।।


###Slōka 8/ श्लोक ८###


    क्रोधवेगेन सं युक्तः सत्त्वेन च बलेन च ।
    अचलाग्रादथोत्थाय पुप्लुवे गोपुरस्थले ।। ६-४०-८।।


###Slōka 9/ श्लोक ९###


    स्थित्वा मुहूर्तं सम्प्रेक्ष्य निर्भयेनान्तरात्मना ।
    तृणीकृत्य च तद्रक्षः सोऽब्रवीत्परुषं वचः ।। ६-४०-९।।


###Slōka 10/ श्लोक १०###


    लोकनाथस्य रामस्य सखा दासोऽस्मि राक्षस ।
    न मया मोक्यसे.द्य त्वं पार्थिवेन्द्रस्य तेजसा ।। ६-४०-१०।।


###Slōka 11/ श्लोक ११###


    इत्युक्त्वा सहसोत्पत्य प्लुप्लुवे तस्य चोपरि ।
    आकृष्य मुकुटं चित्रं पातयामास तद्भुवि ।। ६-४०-११।।


###Slōka 12/ श्लोक १२###


    समीक्स्य तूर्णमायान्तं बभाषे तं निशाचरः ।
    सुग्रीवस्त्वं परोक्षे मे हीनग्रीवो भविष्यसि ।। ६-४०-१२।।


###Slōka 13/ श्लोक १३###


    इत्युक्त्वोत्थाय तं क्षिप्रं बाहुभ्यामाक्षिपत्तले ।
    कन्दुवत्स समुत्थाय बाहुभ्यामाक्षिपद्धरिः ।। ६-४०-१३।।


###Slōka 14/ श्लोक १४###


    परस्परं स्वेदविदिग्धगात्रौ ।
    परस्परम् शोणितरक्तदेहौ ।परस्परं श्लिष्टनिरुद्धचेष्टौ ।परस्परं शाल्मलिकिंशुकाविव ।। ६-४०-१४।।


###Slōka 15/ श्लोक १५###


    मुष्टिप्रहारैश्च तलप्रहारै ।
    ररत्निघातैश्च कराग्रघातैः ।तौ चक्रतुर्युद्धमसह्यरूपं ।महाबलौ राक्षसवानरेन्द्रौ ।। ६-४०-१५।।


###Slōka 16/ श्लोक १६###


    कृत्वा नियुद्धं भृशमुग्रवेगौ ।
    कालं चिरं गोपुरवेदिमध्ये ।उत्क्षिप्य चोत्क्षिप्य विनम्य देहौ ।पादक्रमाद्गोपुरवेदिलग्नौ ।। ६-४०-१६।।


###Slōka 17/ श्लोक १७###


    अन्योन्यमापीड्य विलग्नदेहौ ।
    तौ पेतुतुः पालनिखातमध्ये ।उत्पेततुर्भूमितलम् स्पृशन्तौ ।स्थित्वा मुहूर्तं त्वभिनिःश्वसन्तौ ।। ६-४०-१७।।


###Slōka 18/ श्लोक १८###


    आलिङ्ग्य चालिङ्ग़्य च बाहुयोक्त्रैः ।
    संयोजयामासतुराहवे तौ ।सम्रम्भशिक्षाबलसम्प्रयुक्तौ ।सुचेरतुः सम्प्रति युद्धमार्गे ।। ६-४०-१८।।


###Slōka 19/ श्लोक १९###


    शार्दूलसिंहविव जातदंष्ट्रौ ।
    गजेन्द्रपोताविव संप्रयुक्तौ ।संहत्य संवेद्य च तौ कराभ्यां ।तऊ पेतुतुर्वै युगपद्धरायाम् ।। ६-४०-१९।।


###Slōka 20/ श्लोक २०###


    उद्यम्य चान्योन्यमधिक्षिपन्तौ ।
    संचक्रमाते बहु युद्धमार्गे ।व्यायामशिक्षाबलसंप्रयुक्तौ ।क्लमं न तौ जग्मतुराशु वीरौ ।। ६-४०-२०।।


###Slōka 21/ श्लोक २१###


    बाहुत्तमैर्वारणवारणाभै ।
    र्निवारयन्तौ परवारणाभौ।चिरेण कालेन भृशं प्रयुद्धौ ।संचेरतुर्मण्डलमार्गमाशु ।। ६-४०-२१।।


###Slōka 22/ श्लोक २२###


    तौ परस्पर मासाद्य यत्तावन्योन्यसूदने ।
    मार्जाराविव भक्षार्थेऽवतस्थाते मुहुर्मुहुः ।। ६-४०-२२।।


###Slōka 23/ श्लोक २३###


    मण्डलानि विचित्राणि स्थानानि विविधानि च ।
    गोमूत्रकाणि चित्राणि गतप्रत्यागतानि च ।। ६-४०-२३।।


###Slōka 24/ श्लोक २४###


    तीर्शीनगतान्येव तथा वक्रगतानि च ।
    परिमोक्षं प्रहाराणां वर्जनं परिधावनम् ।। ६-४०-२४।।


###Slōka 25/ श्लोक २५###


    अभिद्रवणमाप्लावमवस्थानं सविग्रहम् ।
    परावृत्तमपावृत्तमपद्रुतमवप्लुतम् ।। ६-४०-२५।।


###Slōka 26/ श्लोक २६###


    उपन्यस्तमपन्यस्तं युद्धमार्गविशारदौ ।
    तौ विचेरतुर्न्योन्यं वानरेन्द्रश्च रावणः ।। ६-४०-२६।।


###Slōka 27/ श्लोक २७###


    एतस्मिन्नन्तरे रक्षो मायाबलमथात्मनः ।
    आरब्दुमुपसम् पेदे ज्ञात्वा तम् वानराधिपः ।। ६-४०-२७।।


###Slōka 28/ श्लोक २८###


    उत्पपात तदाकाशं जितकाशी जितक्लमः ।
    रावणः स्थित एवात्र हरिराजेन वञ्चितः ।। ६-४०-२८।।


###Slōka 29/ श्लोक २९###


    अथ हरिवरनाथः प्राप्तसंग्रामकीर्ति ।
    र्निशिचरपतिमाजौ योजयित्वा श्रमेण ।गगनमतिविशालं लङ्घयित्वार्कसूम ।र्हरिगणबलमध्ये रामपार्श्वं जगाम् ।। ६-४०-२९।।


###Slōka 30/ श्लोक ३०###


    स इति सवितृसूनुस्तत्र तत्कर्म कृत्वा ।
    पवनगतिरनीकं प्राविशत्संप्रहृष्टः ।रघुवरनृपसूनोद्वर्धयन् युद्धहर्षं ।तरुमृगगणमुख्यैः पूज्यमानो हरीन्द्रः ।। ६-४०-३०


