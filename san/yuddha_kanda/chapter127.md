युद्धकाण्डम्
===============================


## Chapter 127  / सर्गः १२७##


###Slōka 1/ श्लोक १###


    पूर्णे चतुर्दशे वर्षे पञ्चम्यां लक्ष्मणाग्रजः ।
    भरद्वाजश्रमं प्राप्य ववन्दे नियतो मुनिम् ।। ६.१२७.१ ।।


###Slōka 2/ श्लोक २###


    सो ऽपृच्छदभिवाद्यैनं भरद्वाजं तपोधनम् ।
    शृणोषि कच्चिद्भगवन् सुभिक्षानामयं पुरे ।कच्चिच्च युक्तो भरतो जीवन्त्यपि च मातरः ।। ६.१२७.२ ।।


###Slōka 3/ श्लोक ३###


    एवमुक्तस्तु रामेण भरद्वाजो महामुनिः ।
    प्रत्युवाच रघुश्रेष्ठं स्मितपूर्वं प्रहृष्टवत् ।। ६.१२७.३ ।।


###Slōka 4/ श्लोक ४###


    पङ्कदिग्धस्तु भरतो जटिलस्त्वां प्रतीक्षते ।
    पादुके ते पुरस्कृत्य सर्वं च कुशलं गृहे ।। ६.१२७.४ ।।


###Slōka 5/ श्लोक ५###


    त्वां पुरा चीरवसनं प्रविशन्तं महावनम् ।
    स्त्रीतृतीयं च्युतं राज्याद्धर्मकामं च केवलम् ।पदातिं त्यक्तसर्वस्वं पितुर्वचनकारिणम् ।। ६.१२७.५ ।।


###Slōka 6/ श्लोक ६###


    सर्वभोगैः परित्यक्तं स्वर्गच्युतमिवामरम् ।
    दृष्ट्वा तु करुणा पूर्वं ममासीत् समितिञ्जय ।। ६.१२७.६ ।।


###Slōka 7/ श्लोक ७###


    कैकेयीवचने युक्तं वन्यमूलफलाशिनम् ।
    । ६.१२७.७ ।।


###Slōka 8/ श्लोक ८###


    साम्प्रतं सुसमृद्धार्थं समित्रगणबान्धवम् ।
    समीक्ष्य विजितारिं त्वां मम प्रीतिरनुत्तमा ।। ६.१२७.८ ।।


###Slōka 9/ श्लोक ९###


    सर्वं च सुखदुःखं ते विदितं मम राघव ।
    । ६.१२७.९ ।।


###Slōka 10/ श्लोक १०###


    यत्त्वया विपुलं प्राप्तं जनस्थानवधादिकम् ।
    ब्राह्मणार्थे नियुक्तस्य रक्षितुः सर्वतापसान् ।। ६.१२७.१० ।।


###Slōka 11/ श्लोक ११###


    रावणेन हृता भार्या बभूवेयमनिन्दिता ।
    मारीचदर्शनं चैव सीतोन्मथनमेव च ।। ६.१२७.११ ।।


###Slōka 12/ श्लोक १२###


    कबन्धदर्शनं चैव पम्पाभिगमनं तथा ।
    सुग्रीवेण च ते सख्यं यच्च वाली हतस्त्वया ।। ६.१२७.१२ ।।


###Slōka 13/ श्लोक १३###


    मार्गणं चैव वैदेह्याः कर्म वातात्मजस्य च ।
    विदितायां च वैदेह्यां नलसेतुर्यथा कृतः ।। ६.१२७.१३ ।।


###Slōka 14/ श्लोक १४###


    यथा वा दीपिता लङ्का प्रहृष्टैर्हरियूथपैः ।
    सपुत्रबान्धवामात्यः सबलः सहवाहनः ।। ६.१२७.१४ ।।


###Slōka 15/ श्लोक १५###


    यथा विनिहतः सङ्ख्ये रावणो देवकम्टकः ।
    समागमश्च त्रिदशैर्यथा दत्तश्च ते वरः ।सर्वं ममैतद्विदितं तपसा धर्मवत्सल ।। ६.१२७.१५ ।।


###Slōka 16/ श्लोक १६###


    अहमप्यत्र ते दद्मि वरं शस्त्रभृतां वर ।
    अर्ध्यमद्य गृहाणेदमयोध्यां श्वो गमिष्यसि ।। ६.१२७.१६ ।।


###Slōka 17/ श्लोक १७###


    तस्य तच्छिरसा वाक्यं प्रतिगृह्य नृपात्मजः ।
    बाढमित्येव संहृष्टो धीमान् वरमयाचत ।अकाले फलिनो वृक्षाः सर्वे चापि मधुस्रवाः ।। ६.१२७.१७ ।।


###Slōka 18/ श्लोक १८###


    फलान्यमृतकल्पानि बहूनि विविधानि च ।
    भवन्तु मार्गे भगवन्नयोध्यां प्रति गच्छतः ।। ६.१२७.१८ ।।


###Slōka 19/ श्लोक १९###


    तथेति च प्रतिज्ञाते वचनात् समनन्तरम् ।
    अभवन् पादपास्तत्र स्वर्गपादपसन्निभाः ।। ६.१२७.१९ ।।


###Slōka 20/ श्लोक २०###


    निष्फलाः फलिनश्चासन् विपुष्पाः पुष्पशालिनः ।
    शुष्काः समग्रपत्रास्ते नगाश्चैव मधुस्रवाः ।। ६.१२७.२० ।।


###Slōka 21/ श्लोक २१###


    सर्वतो योजनास्तिस्रो गच्छतामभवंस्तदा ।
    । ६.१२७.२१ ।।


###Slōka 22/ श्लोक २२###


    ततः प्रहृष्टाः प्लवगर्षभास्ते बहूनि दिव्यानि फलानि चैव ।
    कामादुपाश्नन्ति सहस्रशस्ते मुदा ऽन्विताः स्वर्गजितो यथैव ।। ६.१२७.२२ ।।


###Slōka 23/ श्लोक २३###


    इत्यार्षे श्रीमद्रामायणे वाल्मीकीये आदिकाव्ये श्रीमद्युद्धकाण्डे सप्तविंशत्युत्तरशततमः सर्गः ।
    । १२७ ।।


