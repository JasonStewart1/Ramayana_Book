युद्धकाण्डम्
===============================


## Chapter 20  / सर्गः २०##


###Slōka 1 / श्लोक १###


    ततो निविष्टाम् ध्वजिनीम् सुग्रीवेणाभिपालिताम् ।
    ददर्श राक्षसोऽभ्येत्य शार्दूलो नाम वीर्यवान् ॥६-२०-१॥।।


###Slōka 2 / श्लोक २###


    चारो राक्षसराजस्य रावणस्य दुरात्मनः ।
    ताम् दृष्ट्वा सर्वतोऽव्यग्रम् प्रतिगम्य स राक्षसः ॥६-२०-२॥।।


###Slōka 3 / श्लोक ३###


    आविश्य लङ्काम् वेगेन राजानमिदमब्रवीत् ।
    एष वै वानरर्क्षघो लङ्काम् समभिवर्तते ॥६-२०-३॥।।


###Slōka 4 / श्लोक ४###


    अगाधश्चाप्रमेयश्च द्वितीय इव सागरः ।
    पुत्रौ दशरथस्येमौ भ्रातरौ रामलक्ष्मणौ ॥६-२०-४॥।।


###Slōka 5 / श्लोक ५###


    उत्तमौ रूपसम्पन्नौ सीतायाः पदमागतौ ।
    एतौ सागरमासाद्य सम्निविष्टौ महाद्युती ॥६-२०-५॥।।


###Slōka 6 / श्लोक ६###


    बलम् चाकाशमावृत्य सर्वतो दशयोजनम् ।
    तत्त्वभूतम् महारज क्षिप्रम् वेदितुमर्हसि ॥६-२०-६॥।।


###Slōka 7 / श्लोक ७###


    तव दूता महाराज क्षिप्रमर्हन्ति वेदितुम् ।
    उपप्रदानम् सान्त्वम् वा भेदो वात्र प्रयुज्यताम् ॥६-२०-७॥।।


###Slōka 8 / श्लोक ८###


    शार्दूलस्य वचः श्रुत्वा रावणो राक्षसेश्वरः ।
    उवाच सहसा व्यग्रः सम्प्रधार्यार्थमात्मनः ॥६-२०-८॥।।


###Slōka 9 / श्लोक ९###


    शुकम् नाम तदा रक्षो वाक्यमर्थविदाम् वरम् ।
    सुग्रीवम् ब्रूहि गत्वाशु राजानम् वचनान्मनु ॥६-२०-९॥।।


###Slōka 10 / श्लोक १०###


    यथासम्देशमक्लीबम् शल्क्स्णया परया गिरा ।
    त्वम् वै महारज कुलप्रसूतो ।महाबलश्चर्क्षरजःसुतश्च ।न कश्चनार्थस्तव वास्त्यनर्थ ।स्तथापि मे भ्रातृसमो हरीश ॥६-२०-१०॥।।


###Slōka 11 / श्लोक ११###


    अहम् यद्यहरम् भार्याम् राजपुत्रस्य धीमतः ।
    किम् तत्र तव सुग्रीव किश्किन्धाम् प्रति गम्यताम् ॥६-२०-११॥।।


###Slōka 12 / श्लोक १२###


    न हीयम् हरिभिर्लङ्का प्राप्तुम् शक्या कथम् चन ।
    देवैरपि सगन्धर्वैः किम् पुनर्नरवानरैः ॥६-२०-१२॥।।


###Slōka 13 / श्लोक १३###


    स तदा राक्षसेन्द्रेण सम्दिष्टो रजनीचरः ।
    शुको विहम्गमो भूत्वा तूर्णमाप्लुत्य चाम्बरम् ॥६-२०-१३॥।।


###Slōka 14 / श्लोक १४###


    स गत्वा दूरमध्वानमुपर्युपरि सागरम् ।
    सम्स्थितो ह्यम्बरे वाक्यम् सुग्रीव मदिमब्रवीत् ॥६-२०-१४॥।।


###Slōka 15 / श्लोक १५###


    सर्वमुक्तम् यथादिष्टम् रावणेन दुरात्मना ।
    तत्प्रपयन्तम् वचनम् तूर्णमाप्लुत्य वानराः ॥६-२०-१५॥।।


###Slōka 16 / श्लोक १६###


    प्रापद्यन्त तदा क्षिप्रम् लोप्तुम् हन्तुम् च मुष्टिभिः ।
    सर्वैः प्लवण्गैः प्रसभम् निगृहीतो निशाचरह् ॥६-२०-१६॥।।


###Slōka 17 / श्लोक १७###


    गगनाद्भूतले चाशु प्रतिगृह्यावतारितः ।
    वानरैः पीड्यमानस्तु शुको वचनमब्रवीत् ॥६-२०-१७॥।।


###Slōka 18 / श्लोक १८###


    न दूतान् घ्नन्ति काकुत्थ्स वार्यन्ताम् साधु वानराः ।
    यस्तु हित्वा मतम् भर्तुः स्वमतम् सम्प्रभाषते ॥६-२०-१८॥।।


###Slōka 19 / श्लोक १९###


    अनुक्तवादी दूतः सन्न् स दूतो वधमर्हति ।
    शुकस्य वचनम् रामः श्रुत्वा तु परिदेवितम् ॥६-२०-१९॥।।


###Slōka 20 / श्लोक २०###


    उवाच मा वधिस्टेति घ्नतः शाखामृगर्षभान् ।
    स च पत्रलघुद्भूत्वा हरिभिर्दर्शितेऽभये ॥६-२०-२०॥।।


###Slōka 21 / श्लोक २१###


    अन्तरिक्षे स्थितो भूत्वा पुनर्वचन मब्रवीत् ।
    सुग्रीव सत्त्वसम्पन्न महाबलपराक्रम ॥६-२०-२१॥।।


###Slōka 22 / श्लोक २२###


    किम् मया खलु नक्तव्यो रावणो लोकरावणः ।
    स एवमुक्तः प्लवगाधिपस्तदा ।प्लवङ्गमानामृषभो महाबलः ।उवाच वाक्यम् रजनीचरस्य ।चारम् शुकम् शुद्ध मदीनसत्त्वः ॥६-२०-२२॥।।


###Slōka 23 / श्लोक २३###


    स मेऽसि मित्रम् व तथानुकम्प्यो ।
    न चोपकर्तासि न मे प्रियोऽपि ।अरिश्च रामस्य सहानुबन्ध ।स्ततोऽसि वालीव वधार्ह वध्यः ॥६-२०-२३॥।।


###Slōka 24 / श्लोक २४###


    निहन्म्यहम् त्वाम् ससुतम् सबन्धुम् ।
    सज्ञातिवर्गम् रजनीचरेश ।लङ्काम् च सर्वाम् महता बलेन ।सर्वैः करिष्यामि समेत्य भस्म ॥६-२०-२४॥।।


###Slōka 25 / श्लोक २५###


    न मोक्ष्यसे रावण राघवस्य ।
    सर्वैः सहेन्द्रैदपि मूढ गुप्तः ।अन्तर्हतः सूर्यपथम् गतोऽपि।तथैव पातालमनुप्रविष्टः ॥६-२०-२५॥।।


###Slōka 26 / श्लोक २६###


    गिरीशपादम्बुजसम्गतो वा ।
    हतोऽसि रामेण शानुजस्त्वम् ॥६-२०-२६॥।।


###Slōka 27 / श्लोक २७###


    तस्य ते त्रिषु लोकेषु न पिशाचम् न राक्षसम् ।
    त्रातारमनुपश्यामि न गन्धर्वम् न चासुरम् ॥६-२०-२७॥।।


###Slōka 28 / श्लोक २८###


    अवधीस्त्वम् जरावृद्धम् गृध्राराजम् जटायुषम् ।
    किम् मते रामसाम्निध्ये सकाशे लक्ष्मणस्य च ॥६-२०-२८॥।।


###Slōka 29 / श्लोक २९###


    हृता सीता विशालाक्षि याम् त्वम् गृह्य न बुध्यसे ।
    महाबलम् महात्मानम् दुराधर्षम् सुरैरपि ॥६-२०-२९॥।।


###Slōka 30 / श्लोक ३०###


    न बुध्यसे रघुश्रेष्ठम् यस्ते प्राणान् हरिष्यति ।
    ततोऽब्रवीद्वालिसुतोऽप्यङ्गदो हरिसत्तमः ॥६-२०-३०॥।।


###Slōka 31 / श्लोक ३१###


    वायम् दूतो महाप्राज्ञ चारकः प्रतिभाति मे ।
    तुलितम् हि बलम् सर्वमनेन तव तिष्ठता ॥६-२०-३१॥।।


###Slōka 32 / श्लोक ३२###


    गृह्यताम् मागमल्लङ्का मेतद्धि मम रोचते ।
    ततो राज्ञा समादिष्टाः समुत्पत्य वलीमुखाः ॥६-२०-३२॥।।


###Slōka 33 / श्लोक ३३###


    जगृहुश्च बबन्धुश्च विलपन्तमनाथवत् ।
    शुकस्तु वानरैश्च ण्डैस्तत्र तैः सम्प्रपीडितः ॥६-२०-३३॥।।


###Slōka 34 / श्लोक ३४###


    व्याचुक्रोश महात्मानम् रामम् दशरथात्मजम् ।
    लुप्येते मे बलात्पक्षौ भिद्येते मे तथाक्षिणी ॥६-२०-३४॥।।


###Slōka 35 / श्लोक ३५###


    याम् च रात्रिम् मरिष्यामि जाये रात्रिम् च यामहम् ।
    एतस्मिन्नन्त्रे काले मन्मया चाशुभम् कृतम् ॥६-२०-३५॥।।


###Slōka 36 / श्लोक ३६###


    सर्वम् तदुपपद्येथा जह्यम् चेद्यदि जीवितम् ।
    नाघातयत्तदा रामः श्रुत्वा तत्परिदेवितम् ॥६-२०-३६॥


