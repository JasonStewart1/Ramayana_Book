युद्धकाण्डम्
===============================


## Chapter 28  / सर्गः २८##


###Slōka 1 / श्लोक १###


    सारणस्य वचः श्रुत्वा रावणम् राक्षस अधिपम् ।
    बलम् आलोकयन् सर्वम् शुको वाक्यम् अथ अब्रवीत् ॥६-२८-१॥।।


###Slōka 2 / श्लोक २###


    स्थितान् पश्यसि यान् एतान् मत्तान् इव महाद्विपान् ।
    न्यग्रोधान् इव गान्गेयान् सालान् हैमवतीन् इव ॥६-२८-२॥।।


###Slōka 3 / श्लोक ३###


    एते दुष्प्रसहा राजन् बलिनः काम रूपिणः ।
    दैत्य दानव सम्काशा युद्धे देव पराक्रमाः ॥६-२८-३॥।।


###Slōka 4 / श्लोक ४###


    एषाम् कोटि सहस्राणि नव पन्च च सप्त च ।
    तथा शन्ख सहस्राणि तथा वृन्द शतानि च ॥६-२८-४॥।।


###Slōka 5 / श्लोक ५###


    एते सुग्रीव सचिवाः किष्किन्धा निलयाः सदा ।
    हरयो देव गन्धर्वैर् उत्पन्नाः काम रूपिणः ॥६-२८-५॥।।


###Slōka 6 / श्लोक ६###


    यौ तौ पश्यसि तिष्ठन्तौ कुमारौ देव रूपिणौ ।
    मैन्दः च द्विविदः च उभौ ताभ्याम् न अस्ति समो युधि ॥६-२८-६॥।।


###Slōka 7 / श्लोक ७###


    ब्रह्मणा समनुज्ञाताव् अमृत प्राशिनाव् उभौ ।
    आशम्सेते युधा लंकाम् एतौ मर्दितुम् ओजसा ॥६-२८-७॥।।


###Slōka 8 / श्लोक ८###


    यम् तु पश्यसि तिष्ठन्तम् प्रभिन्नम् इव कुन्जरम् ।
    यो बलात् क्षोभयेत् क्रुद्धः समुद्रम् अपि वानरः ॥६-२८-८॥।।


###Slōka 9 / श्लोक ९###


    एषो अभिगन्ता लंकाया वैदेह्यास् तव च प्रभो ।
    एनम् पश्य पुरा दृष्टम् वानरम् पुनर् आगतम् ॥६-२८-९॥।।


###Slōka 10 / श्लोक १०###


    ज्येष्ठः केसरिणः पुत्रो वात आत्मज इति श्रुतः ।
    हनूमान् इति विख्यातो लन्घितो येन सागरः ॥६-२८-१०॥।।


###Slōka 11 / श्लोक ११###


    काम रूपी हरि श्रेष्ठो बल रूप समन्वितः ।
    अनिवार्य गतिः चैव यथा सततगः प्रभुः ॥६-२८-११॥।।


###Slōka 12 / श्लोक १२###


    उद्यन्तम् भास्करम् दृष्ट्वा बालः किल पिपासितः ।
    त्रियोजन सहस्रम् तु अध्वानम् अवतीर्य हि ॥६-२८-१२॥।।


###Slōka 13 / श्लोक १३###


    आदित्यम् आहरिष्यामि न मे क्षुत् प्रतियास्यति ।
    इति सम्चिन्त्य मनसा पुरा एष बल दर्पितः ॥६-२८-१३॥।।


###Slōka 14 / श्लोक १४###


    अनाधृष्यतमम् देवम् अपि देव ऋषि दानवैः ।
    अनासाद्य एव पतितो भास्कर उदयने गिरौ ॥६-२८-१४॥।।


###Slōka 15 / श्लोक १५###


    पतितस्य कपेर् अस्य हनुर् एका शिला तले ।
    किम्चिद् भिन्ना दृढ हनोर् हनूमान् एष तेन वै ॥६-२८-१५॥।।


###Slōka 16 / श्लोक १६###


    सत्यम् आगम योगेन मम एष विदितो हरिः ।
    न अस्य शक्यम् बलम् रूपम् प्रभावो वा अनुभाषितुम् ॥६-२८-१६॥।।


###Slōka 17 / श्लोक १७###


    एष आशम्सते लंकाम् एको मर्दितुम् ओजसा ।
    येव जाज्वल्यतेऽसौ वै धूमकेतुस्तवाद्य वै ॥६-२८-१७॥।।


###Slōka 18 / श्लोक १८###


    लंकायाम् निहितश्चापि कथम् विस्मरसे कसिम् ।
    यः च एषो अनन्तरः शूरः श्यामः पद्म निभ ईक्षणः ॥६-२८-१८॥।।


###Slōka 19 / श्लोक १९###


    इक्ष्वाकूणाम् अतिरथो लोके विख्यात पौरुषः ।
    यस्मिन् न चलते धर्मो यो धर्मम् न अतिवर्तते ॥६-२८-१९॥।।


###Slōka 20 / श्लोक २०###


    यो ब्राह्मम् अस्त्रम् वेदामः च वेद वेदविदाम् वरः ।
    यो भिन्द्याद् गगनम् बाणैः पर्वतामः च अपि दारयेत् ॥६-२८-२०॥।।


###Slōka 21 / श्लोक २१###


    यस्य मृत्योर् इव क्रोधः शक्रस्य इव पराक्रमः ।
    यस्य भार्या जन्स्थानात्सीता चापि हृता त्वया ॥६-२८-२१॥।।


###Slōka 22 / श्लोक २२###


    स एष रामस् त्वाम् योद्धुम् राजन् समभिवर्तते ।
    यः च एष दक्षिणे पार्श्वे शुद्ध जाम्बू नद प्रभः ॥६-२८-२२॥।।


###Slōka 23 / श्लोक २३###


    विशाल वक्षास् ताम्र अक्षो नील कुन्चित मूर्धजः ।
    एषो अस्य लक्ष्मणो नाम भ्राता प्राण समः प्रियः ॥६-२८-२३॥।।


###Slōka 24 / श्लोक २४###


    नये युद्धे च कुशलः सर्व शास्त्रभृताम् वरः ।
    अमर्षी दुर्जयो जेता विक्रान्तो बुद्धिमान् बली ॥६-२८-२४॥।।


###Slōka 25 / श्लोक २५###


    रामस्य दक्षिणो बाहुर् नित्यम् प्राणो बहिः चरः ।
    न हि एष राघवस्य अर्थे जीवितम् परिरक्षति ॥६-२८-२५॥।।


###Slōka 26 / श्लोक २६###


    एष एव आशम्सते युद्धे निहन्तुम् सर्व राक्षसान् ।
    यस् तु सव्यम् असौ पक्षम् रामस्य आश्रित्य तिष्ठति ॥६-२८-२६॥।।


###Slōka 27 / श्लोक २७###


    रक्षो गण परिक्षिप्तो राजा हि एष विभीषणः ।
    श्रीमता राज राजेन लंकायाम् अभिषेचितः ॥६-२८-२७॥।।


###Slōka 28 / श्लोक २८###


    त्वाम् एव प्रतिसम्रब्धो युद्धाय एषो अभिवर्तते ।
    यम् तु पश्यसि तिष्ठन्तम् मध्ये गिरिम् इव अचलम् ॥६-२८-२८॥।।


###Slōka 29 / श्लोक २९###


    सर्व शाखा मृग इन्द्राणाम् भर्तारम् अपराजितम् ।
    तेजसा यशसा बुद्ध्या ज्ञानेन अभिजनेन च ॥६-२८-२९॥।।


###Slōka 30 / श्लोक ३०###


    यः कपीन् अति बभ्राज हिमवान् इव पर्वतान् ।
    किष्किन्धाम् यः समध्यास्ते गुहाम् सगहन द्रुमाम् ॥६-२८-३०॥।।


###Slōka 31 / श्लोक ३१###


    दुर्गाम् पर्वत दुर्गस्थाम् प्रधानैः सह यूथपैः ।
    यस्य एषा कान्चनी माला शोभते शत पुष्करा ॥६-२८-३१॥।।


###Slōka 32 / श्लोक ३२###


    कान्ता देव मनुष्याणाम् यस्याम् लक्ष्मीः प्रतिष्ठिता ।
    एताम् च मालाम् ताराम् च कपि राज्यम् च शाश्वतम् ॥६-२८-३२॥।।


###Slōka 33 / श्लोक ३३###


    सुग्रीवो वालिनम् हत्वा रामेण प्रतिपादितः ।
    शतम् शतसहस्राणाम् कोटिमाहुर्मनीषिणः ॥६-२८-३३॥।।


###Slōka 34 / श्लोक ३४###


    शतम् कोटिसहस्राणाम् शङ्कुरित्यभिधीयते ।
    शतम् शङ्कुसहस्राणाम् महाशङ्कुरिति स्मृतः ॥६-२८-३४॥।।


###Slōka 35 / श्लोक ३५###


    महाशङ्क्य्सहस्राणाम् शतम् वृन्दमिहोच्यते ।
    शतम् नृन्दसहस्राणाम् महावृन्दमिति स्मृतम् ॥६-२८-३५॥।।


###Slōka 36 / श्लोक ३६###


    महावृन्दसहस्राणाम् शतम् पद्ममिहोच्यते ।
    शतम् पद्मसहस्राणाम् महापद्ममिति स्मृतम् ॥६-२८-३६॥।।


###Slōka 37 / श्लोक ३७###


    महापद्मसहस्राणाम् शतम् खर्वमिहोच्यते ।
    शतम् खर्वसहस्राणाम् महाखर्वमिति स्मृतम् ॥६-२८-३७॥।।


###Slōka 38 / श्लोक ३८###


    महाखर्वसहस्राणाम् समुद्रमभिधीयते ।
    शतम् समुद्रसाहस्रमोघ इत्यभिधीयते ॥६-२८-३८॥।।


###Slōka 39 / श्लोक ३९###


    शतमोघसहस्राणाम् महौघ इति विश्रुतः ।
    एवम् कोटि सहस्रेण शन्कूनाम् च शतेन च ॥६-२८-३९॥।।


###Slōka 40 / श्लोक ४०###


    महाशङ्कुसहस्रेण तथा वृन्दशतेन च ।
    महावृन्दसहस्रेण तथा पद्मशतेन च ॥६-२८-४०॥।।


###Slōka 41 / श्लोक ४१###


    महापद्मसहस्रेण तथा खर्वशतेन च ।
    समुद्रेण च तेनैव महुघेन तथैव च ॥६-२८-४१॥।।


###Slōka 42 / श्लोक ४२###


    एष कोटिमहौघेन समुद्रसदृशेन च ।
    विभीषणेन वीरेण सचिवैः परिवारितः ॥६-२८-४२॥।।


###Slōka 43 / श्लोक ४३###


    सुग्रीवो वानर इन्द्रस् त्वाम् युद्ध अर्थम् अभिवर्तते ।
    महाबलवृतो नित्यम् महाबलपराक्रमः ॥६-२८-४३॥।।


###Slōka 44 / श्लोक ४४###


    इमाम् महाराज समीक्ष्य वाहिनीम् ।
    उपस्थिताम् प्रज्वलित ग्रह उपमाम् ।ततः प्रयत्नः परमो विधीयताम् ।यथा जयः स्यान् न परैः पराजयः ॥६-२८-४४॥


