युद्धकाण्डम्
===============================


## Chapter 31  / सर्गः ३१##


###Slōka 1/ श्लोक १###


    ततस्तमक्षोभ्य बलम् लंका अधिपतये चराः ।
    सुवेले राघवम् शैले निविष्टम् प्रत्यवेदयन् ॥६-३०-१॥।।


###Slōka 2/ श्लोक २###


    चाराणाम् रावणः श्रुत्वा प्राप्तम् रामम् महाबलम् ।
    जात उद्वेगो अभवत् किम्चित् शार्दूलम् वाक्यम् अब्रवीत् ॥६-३०-२॥।।


###Slōka 3/ श्लोक ३###


    अयथावच् च ते वर्णो दीनः च असि निशा चर ।
    न असि कच्चिद् अमित्राणाम् क्रुद्धानाम् वशम् आगतः ॥६-३०-३॥।।


###Slōka 4/ श्लोक ४###


    इति तेन अनुशिष्टस् तु वाचम् मन्दम् उदीरयत् ।
    तदा राक्षस शार्दूलम् शार्दूलो भय विह्वलः ॥६-३०-४॥।।


###Slōka 5/ श्लोक ५###


    न ते चारयितुम् शक्या राजन् वानर पुम्गवाः ।
    विक्रान्ता बलवन्तः च राघवेण च रक्षिताः ॥६-३०-५॥।।


###Slōka 6/ श्लोक ६###


    न अपि सम्भाषितुम् शक्याः सम्प्रश्नो अत्र न लभ्यते ।
    सर्वतो रक्ष्यते पन्था वानरैः पर्वत उपमैः ॥६-३०-६॥।।


###Slōka 7/ श्लोक ७###


    प्रविष्ट मात्रे ज्ञातो अहम् बले तस्मिन्न् अचारिते ।
    बलाद् गृहीतो बहुभिर् बहुधा अस्मि विदारितः ॥६-३०-७॥।।


###Slōka 8/ श्लोक ८###


    जानुभिर् मुष्टिभिर् दन्तैस् तलैः च अभिहतो भृशम् ।
    परिणीतो अस्मि हरिभिर् बलवद्भिर् अमर्षणैः ॥६-३०-८॥।।


###Slōka 9/ श्लोक ९###


    परिणीय च सर्वत्र नीतो अहम् राम सम्सदम् ।
    रुधिर आदिग्ध सर्व अन्गो विह्वलः चलित इन्द्रियः ॥६-३०-९॥।।


###Slōka 10/ श्लोक १०###


    हरिभिर् वध्यमानः च याचमानः कृत अन्जलिः ।
    राघवेण परित्रातो जीवामि ह यदृच्चया ॥६-३०-१०॥।।


###Slōka 11/ श्लोक ११###


    एष शैलैः शिलाभिः च पूरयित्वा महाअर्णवम् ।
    द्वारम् आश्रित्य लंकाया रामस् तिष्ठति सायुधः ॥६-३०-११॥।।


###Slōka 12/ श्लोक १२###


    गरुड व्यूहम् आस्थाय सर्वतो हरिभिर् वृतः ।
    माम् विसृज्य महातेजा लंकाम् एव अभिवर्तते ॥६-३०-१२॥।।


###Slōka 13/ श्लोक १३###


    पुरा प्राकारम् आयाति क्षिप्रम् एकतरम् कुरु ।
    सीताम् च अस्मै प्रयच्च आशु सुयुद्धम् वा प्रदीयताम् ॥६-३०-१३॥।।


###Slōka 14/ श्लोक १४###


    मनसा सम्तताप अथ तत् श्रुत्वा राक्षस अधिपः ।
    शार्दूलस्य महद् वाक्यम् अथ उवाच स रावणः ॥६-३०-१४॥।।


###Slōka 15/ श्लोक १५###


    यदि माम् प्रतियुध्येरन् देव गन्धर्व दानवाः ।
    न एव सीताम् प्रदास्यामि सर्व लोक भयाद् अपि ॥६-३०-१५॥।।


###Slōka 16/ श्लोक १६###


    एवम् उक्त्वा महातेजा रावणः पुनर् अब्रवीत् ।
    चारिता भवता सेना के अत्र शूराः प्लवम् गमाः ॥६-३०-१६॥।।


###Slōka 17/ श्लोक १७###


    कीदृशाः किम् प्रभावाः च वानरा ये दुरासदाः ।
    कस्य पुत्राः च पौत्राः च तत्त्वम् आख्याहि राक्षस ॥६-३०-१७॥।।


###Slōka 18/ श्लोक १८###


    तथात्र प्रतिपत्स्यामि ज्ञात्वा तेषाम् बल अबलम् ।
    अवश्यम् बल सम्ख्यानम् कर्तव्यम् युद्धम् इच्चता ॥६-३०-१८॥।।


###Slōka 19/ श्लोक १९###


    अथ एवम् उक्तः शार्दूलो रावणेन उत्तमः चरः ।
    इदम् वचनम् आरेभे वक्तुम् रावण सम्निधौ ॥६-३०-१९॥।।


###Slōka 20/ श्लोक २०###


    अथ ऋक्ष रजसः पुत्रो युधि राजन् सुदुर्जयः ।
    गद्गदस्य अथ पुत्रो अत्र जाम्बवान् इति विश्रुतः ॥६-३०-२०॥।।


###Slōka 21/ श्लोक २१###


    गद्गदस्य एव पुत्रो अन्यो गुरु पुत्रः शत क्रतोः ।
    कदनम् यस्य पुत्रेण कृतम् एकेन रक्षसाम् ॥६-३०-२१॥।।


###Slōka 22/ श्लोक २२###


    सुषेणः च अपि धर्म आत्मा पुत्रो धर्मस्य वीर्यवान् ।
    सौम्यः सोम आत्मजः च अत्र राजन् दधि मुखः कपिः ॥६-३०-२२॥।।


###Slōka 23/ श्लोक २३###


    सुमुखो दुर्मुखः च अत्र वेग दर्शी च वानरः ।
    मृत्युर् वानर रूपेण नूनम् सृष्टः स्वयम्भुवा ॥६-३०-२३॥।।


###Slōka 24/ श्लोक २४###


    पुत्रो हुत वहस्य अथ नीलः सेना पतिः स्वयम् ।
    अनिलस्य च पुत्रो अत्र हनूमान् इति विश्रुतः ॥६-३०-२४॥।।


###Slōka 25/ श्लोक २५###


    नप्ता शक्रस्य दुर्धर्षो बलवान् अन्गदो युवा ।
    मैन्दः च द्विविदः च उभौ बलिनाव् अश्वि सम्भवौ ॥६-३०-२५॥।।


###Slōka 26/ श्लोक २६###


    पुत्रा वैवस्वतस्य अत्र पन्च काल अन्तक उपमाः ।
    गजो गव अक्षो गवयः शरभो गन्ध मादनः ॥६-३०-२६॥।।


###Slōka 27/ श्लोक २७###


    दश वानरकोट्यश्च शूराणाम् युद्धकाङ्ग्क्षिणाम् ।
    श्रीमताम् देवपुत्राणाम् शेषम् नाख्यातुमुत्सहे ॥६-३०-२७॥।।


###Slōka 28/ श्लोक २८###


    पुत्रो दशरथस्येष सिम्हसम्हननो युवा ।
    दूषणो निहतो येन खरश्च त्रिशिरास्तथा ॥६-३०-२८॥।।


###Slōka 29/ श्लोक २९###


    नास्ति रामस्य सदृशो विक्रमे भुवि कश्चन ।
    विराधो निहतो येन कबन्धश्चान्तकोपमः ॥६-३०-२९॥।।


###Slōka 30/ श्लोक ३०###


    वक्तुम् न शक्तो रामस्य गुणान् कश्चिन्नरः क्षितौ ।
    जनस्थानगता येन तावन्तो राक्षसा हताः ॥६-३०-३०॥।।


###Slōka 31/ श्लोक ३१###


    लक्ष्मणश्चात्र धर्मात्मा मातङ्गवामिवर्षभः ।
    यस्य बाणपथम् प्राप्य व जीवेदपि वासवः ॥६-३०-३१॥।।


###Slōka 32/ श्लोक ३२###


    श्वेतो ज्योतिर् मुखः च अत्र भास्करस्य आत्म सम्भवौ ।
    वरुणस्य च पुत्रो अथ हेम कूटः प्लवम् गमः ॥६-३०-३२॥।।


###Slōka 33/ श्लोक ३३###


    विश्व कर्म सुतो वीरो नलः प्लवग सत्तमः ।
    विक्रान्तो वेगवान् अत्र वसु पुत्रः सुदुर्धरः ॥६-३०-३३॥।।


###Slōka 34/ श्लोक ३४###


    राक्षसानाम् वरिष्ठः च तव भ्राता विभीषणः ।
    परिगृह्य पुरीम् लंकाम् राघवस्य हिते रतः॥६-३०-३४॥।।


###Slōka 35/ श्लोक ३५###


    इति सर्वम् समाख्यातम् तव इदम् वानरम् बलम् ।
    सुवेले अधिष्ठितम् शैले शेष कार्ये भवान् गतिः ॥६-३०-३५॥


