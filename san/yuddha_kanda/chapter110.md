युद्धकाण्डम्
===============================


## Chapter 110  / सर्गः ११०##


###Slōka 1/ श्लोक १###


    तौ तदा युद्ध्यमानौ तु समरे रामरावणौ ।
    ददृशुः सर्वभूतानि विस्मितेनान्तरात्मना ।। ६.११०.१ ।।


###Slōka 2/ श्लोक २###


    अर्दयन्तौ तु समरे तयोस्तौ स्यन्दनोत्तमौ ।
    परस्परमभिक्रुद्धौ परस्परमभिद्रुतौ ।। ६.११०.२ ।।


###Slōka 3/ श्लोक ३###


    परस्परवधे युक्तौ घोररूपौ बभूवतुः ।
    मण्डलानि च वीथीश्च गतप्रत्यागतानि च ।दर्शयन्तौ बहुविधां सूतसारथ्यजां गतिम् ।। ६.११०.३ ।।


###Slōka 4/ श्लोक ४###


    अर्दयन् रावणं रामो राघवं चापि रावणः ।
    गतिवेगं समापन्नौ प्रवर्तननिवर्तने ।। ६.११०.४ ।।


###Slōka 5/ श्लोक ५###


    क्षिपतोः शरजालानि तयोस्तौ स्यन्दनोत्तमौ ।
    चेरतुः संयुगमहीं सासारौ जलदौ यथा ।। ६.११०.५ ।।


###Slōka 6/ श्लोक ६###


    दर्शयित्वा तथा तौ तु गतिं बहुविधां रणे ।
    परस्परस्याभिमुखौ पुनरेवावतस्थतुः ।। ६.११०.६ ।।


###Slōka 7/ श्लोक ७###


    धुरं धुरेण रथयोर्वक्त्रं वक्त्रेण वाजिनाम् ।
    पताकाश्च पताकाभिः समेयुः स्थितयोस्तदा ।। ६.११०.७ ।।


###Slōka 8/ श्लोक ८###


    रावणस्य ततो रामो धनुर्मुक्तैः शितैः शरैः ।
    चतुर्भिश्चतुरो दीप्तैर्हयान् प्रत्यपसर्पयत् ।। ६.११०.८ ।।


###Slōka 9/ श्लोक ९###


    स क्रोधवशमापन्नो हयानामपसर्पणे ।
    मुमोच निशितान् बाणान् राघवाय निशाचरः ।। ६.११०.९ ।।


###Slōka 10/ श्लोक १०###


    सो ऽतिविद्धो बलवता दशग्रीवेण राघवः ।
    जगाम न विकारं च न चापि व्यथितो ऽभवत् ।। ६.११०.१० ।।


###Slōka 11/ श्लोक ११###


    चिक्षेप च पुनर्बाणान् वज्रपातसमस्वनान् ।
    साराथिं वज्रहस्तस्य समुद्दिश्य निशाचरः ।। ६.११०.११ ।।


###Slōka 12/ श्लोक १२###


    मातलेस्तु महावेगाः शरीरे पतिताः शराः ।
    न सूक्ष्ममपि सम्मोहं व्यथां वा प्रददुर्युधि ।। ६.११०.१२ ।।


###Slōka 13/ श्लोक १३###


    तया धर्षणया क्रुद्धो मातलेर्न तथा ऽ ऽत्मनः ।
    चकार शरजालेन राघवो विमुखं रिपुम् ।। ६.११०.१३ ।।


###Slōka 14/ श्लोक १४###


    विंशतं त्रिंशतं षष्टिं शतशो ऽथ सहस्रशः ।
    मुमोच राघवो वीरः सायकान् स्यन्दने रिपोः ।। ६.११०.१४ ।।


###Slōka 15/ श्लोक १५###


    रावणो ऽपि ततः क्रुद्धो रथस्थो राक्षसेश्वरः ।
    गदामुसलवर्षेण रामं प्रत्यर्दयद्रणे ।। ६.११०.१५ ।।


###Slōka 16/ श्लोक १६###


    तत्प्रवृत्तं महद्युद्धं तुमुलं रोमहर्षणम् ।
    । ६.११०.१६ ।।


###Slōka 17/ श्लोक १७###


    गदानां मुसलानां च परिघाणां च निस्वनैः ।
    शराणां पुङ्खपातैश्च क्षुभिताः सप्त सागराः ।। ६.११०.१७ ।।


###Slōka 18/ श्लोक १८###


    क्षुब्धानां सागराणां च पातालतलवासिनः ।
    व्यथिताः पन्नगाः सर्वे दानवाश्च सहस्रशः ।। ६.११०.१८ ।।


###Slōka 19/ श्लोक १९###


    चकम्पे मेदिनी कृत्स्ना सशैलवनकानना ।
    भास्करो निष्प्रभश्चासीन्न ववौ चापि मारुतः ।। ६.११०.१९ ।।


###Slōka 20/ श्लोक २०###


    ततो देवाः सगन्धर्वाः सिद्धाश्च परमर्षयः ।
    चिन्तामापेदिरे सर्वे सकिन्नरमहोरगाः ।। ६.११०.२० ।।


###Slōka 21/ श्लोक २१###


    स्वस्ति गोब्राह्मणेभ्यस्तु लोकास्तिष्ठन्तु शाश्वताः ।
    जयतां राघवः सङ्ख्ये रावणं राक्षसेश्वरम् ।। ६.११०.२१ ।।


###Slōka 22/ श्लोक २२###


    एवं जपन्तो ऽपश्यंस्ते देवाः सर्षिगणास्तदा ।
    रामरावणयोर्युद्धं सुघोरं रोमहर्षणम् ।। ६.११०.२२ ।।


###Slōka 23/ श्लोक २३###


    गन्धर्वाप्सरसां सङ्घा दृष्ट्वा युद्धमनूपमम् ।
    । ६.११०.२३ ।।


###Slōka 24/ श्लोक २४###


    गगनं गगनाकारं सागरः सागरोपमः ।
    रामरावणयोर्युद्धं रामरावणयोरिव ।एवं ब्रुवन्तो ददृशुस्तद्युद्धं रामरावणम् ।। ६.११०.२४ ।।


###Slōka 25/ श्लोक २५###


    ततः क्रुद्धो महाबाहू रघूणां कीर्तिवर्धनः ।
    सन्धाय धनुषा रामः क्षुरमाशीविषोपमम् ।। ६.११०.२५ ।।


###Slōka 26/ श्लोक २६###


    रावणस्य शिरो ऽच्छिन्दच्छ्रीमज्ज्वलितकुण्डलम् ।
    तच्छिरः पतितं भूमौ दृष्ट्वं लोकैस्त्रिभिस्तदा ।। ६.११०.२६ ।।


###Slōka 27/ श्लोक २७###


    तस्यैव सदृशं चान्यद्रावणस्योत्थितं शिरः ।
    तत् क्षिप्रं क्षिप्रहस्तेन रामेण क्षिप्रकारिणा ।। ६.११०.२७ ।।


###Slōka 28/ श्लोक २८###


    द्वितीयं रावणशिरश्छिन्नं संयति सायकैः ।
    छिन्नमात्रं तु तच्छीर्षं पुनरन्यत् स्म दृश्यते ।। ६.११०.२८ ।।


###Slōka 29/ श्लोक २९###


    तदप्यशनिसङ्काशैश्छिन्नं रामेण सायकैः ।
    एवमेकशतं छिन्नं शिरसां तुल्यवर्चसाम् ।। ६.११०.२९ ।।


###Slōka 30/ श्लोक ३०###


    न चैव रावणस्यान्तो दृश्यते जीवितक्षये ।
    । ६.११०.३० ।।


###Slōka 31/ श्लोक ३१###


    ततः सर्वास्त्रविद्वीरः कौसल्यानन्दवर्धनः ।
    मार्गणैर्बहुभिर्युक्तश्चिन्तयामास राघवः ।। ६.११०.३१ ।।


###Slōka 32/ श्लोक ३२###


    मारीचो निहतो यैस्तु खरो यैस्तु सदूषणः ।
    क्रौञ्चावने विराधस्तु कबन्धो दण्डकावने ।। ६.११०.३२ ।।


###Slōka 33/ श्लोक ३३###


    यैः साला गिरयो भग्ना वाली च क्षुभितो ऽम्बुधिः ।
    त इमे सायकाः सर्वे युद्धे प्रात्ययिका मम ।किं नु तत्कारणं येन रावणे मन्दतेजसः ।। ६.११०.३३ ।।


###Slōka 34/ श्लोक ३४###


    इति चिन्तापरश्चासीदप्रमत्तश्च संयुगे ।
    ववर्ष शरवर्षाणि राघवो रावणोरसि ।। ६.११०.३४ ।।ा मम ।रावणो ऽपि ततः क्रुद्धो रथस्थो राक्षसेश्वरः ।गदामुसलवर्षेण रामं प्रत्यर्दयद्रणे ।। ६.११०.३५ ।।


###Slōka 35/ श्लोक ३५###


    तत् प्रवृत्तं महद्युद्धं तुमुलं रोमहर्षणम् ।
    अन्तरिक्षे च भूमौ च पुनश्च गिरिमूर्धनि ।। ६.११०.३६ ।।


###Slōka 36/ श्लोक ३६###


    देवदानवयक्षाणां पिशाचोरगरक्षसाम् ।
    पश्यतां तन्महद्युद्धं सर्वरात्रमवर्तत ।। ६.११०.३७ ।।


###Slōka 37/ श्लोक ३७###


    नैव रात्रं न दिवसं न मुहूर्तं न च क्षणम् ।
    रामरावणयोर्युद्धं विराममुपगच्छति ।। ६.११०.३८ ।।


###Slōka 38/ श्लोक ३८###


    दशरथसुतराक्षसेन्द्रयोर्जयमनवेक्ष्य रणे स राघवस्य ।
    सुरवररथसारथिर्महान् रणगतमेनमुवाच वाक्यमाशु ।। ६.११०.३९ ।।


###Slōka 39/ श्लोक ३९###


    इत्यार्षे श्रीमद्रामायणे वाल्मीकीये आदिकाव्ये श्रीमद्युद्धकाण्डे दशोत्तरशततमः सर्गः ।
    । ११० ।।


