युद्धकाण्डम्
===============================


## Chapter 98  / सर्गः ९८##


###Slōka 1/ श्लोक १###


    हन्यमाने बले तूर्णमन्योन्यं ते महामृधे।
    सरसीव महाघर्मे सोपक्षीणे बभूवतुः ।। ६.९८.१ ।।


###Slōka 2/ श्लोक २###


    स्वबलस्य विघातेन विरूपाक्षवधेन च।
    बभूव द्विगुणं क्रुद्धो रावणो राक्षसाधिपः ।। ६.९८.२ ।।


###Slōka 3/ श्लोक ३###


    प्रक्षीणं तु बलं दृष्ट्वा वध्यमानं वलीमुखैः।
    बभूवास्य व्यथा युद्धे प्रेक्ष्य दैवविपर्ययम्।उवाच च समीपस्थं महोदरमरिन्दमम् ।। ६.९८.३ ।।


###Slōka 4/ श्लोक ४###


    अस्मिन् काले महाबाहो जयाशा त्वयि मे स्थिता।
    जहि शत्रुचमूं वीर दर्शयाद्य पराक्रमम् ।। ६.९८.४ ।।


###Slōka 5/ श्लोक ५###


    भर्तृपिण्डस्य कालो ऽयं निर्देष्टुं साधु युध्यताम् ।
    । ६.९८.५ ।।


###Slōka 6/ श्लोक ६###


    एवमुक्तस्तथेत्युक्त्वा राक्षसेन्द्रो महोदरः।
    प्रविवेशारिसेनां तां पतङ्ग इव पावकम् ।। ६.९८.६ ।।


###Slōka 7/ श्लोक ७###


    ततः स कदनं चक्रे वानराणां महाबलः।
    भर्तृवाक्येन तेजस्वी स्वेन वीर्येण चोदितः ।। ६.९८.७ ।।


###Slōka 8/ श्लोक ८###


    वानराश्च महासत्त्वाः प्रगृह्य विपुलाः शिलाः।
    प्रविश्यारिबलं भीमं जघ्नुस्ते रजनीचरान् ।। ६.९८.८ ।।


###Slōka 9/ श्लोक ९###


    महोदरस्तु सङ्क्रुद्धः शरैः काञ्चनभूषणैः।
    चिच्छेद पाणिपादोरून् वानराणां महाहवे ।। ६.९८.९ ।।


###Slōka 10/ श्लोक १०###


    ततस्ते वानराः सर्वे राक्षसैरर्दिता भृशम्।
    दिशो दश द्रुताः केचित् केचित् सुग्रीवमाश्रिताः ।। ६.९८.१० ।।


###Slōka 11/ श्लोक ११###


    प्रभग्नां समरे दृष्ट्वा वानराणां महाचमूम्।
    अभिदुद्राव सुग्रीवो महोदरमनन्तरम् ।। ६.९८.११ ।।


###Slōka 12/ श्लोक १२###


    प्रगृह्य विपुलां घोरां महीधरसमां शिलाम्।
    चिक्षेप च महातेजास्तद्वधाय हरीस्वरः ।। ६.९८.१२ ।।


###Slōka 13/ श्लोक १३###


    तामापतन्तीं सहसा शिलां दृष्ट्वा महोदरः।
    असम्भ्रान्तस्ततो बाणैर्निर्बिभेद दुरासदाम् ।। ६.९८.१३ ।।


###Slōka 14/ श्लोक १४###


    रक्षसा तेन बाणौघैर्निकृत्ता सा सहस्रधा।
    निपपात शिला भूमौ गृध्रचक्रमिवाकुलम् ।। ६.९८.१४ ।।


###Slōka 15/ श्लोक १५###


    तां तु भिन्नां शिलां दृष्ट्वा सुग्रीवः क्रोधमूर्च्छितः।
    सालमुत्पाट्य चिक्षेप राक्षसे रणमूर्धनि ।। ६.९८.१५ ।।


###Slōka 16/ श्लोक १६###


    शरैश्च विददारैनं शूरः परपुरञ्जयः ।
    । ६.९८.१६ ।।्च्छितः।स ददर्श ततः क्रुद्धः परिघं पतितं भुवि ।। ६.९८.१७ ।।तः।आविध्य तु स तं दीप्तं परिघं तस्य दर्शयन्।परिघाग्रेण वेगेन जघानास्य हयोत्तमान् ।। ६.९८.१८ ।।


###Slōka 17/ श्लोक १७###


    तस्माद्धतहयाद्वीरः सो ऽवप्लुत्य महारथात्।
    गदां जग्राह सङ्क्रुद्धो राक्षसो ऽथ महोदरः ।। ६.९८.१९ ।।


###Slōka 18/ श्लोक १८###


    गदापरिघहस्तौ तौ युधि वीरौ समीयतुः।
    नर्दन्तौ गौवृषप्रख्यौ घनाविव सविद्युतौ ।। ६.९८.२० ।।


###Slōka 19/ श्लोक १९###


    ततः क्रुद्धो गदां तस्मै चिक्षेप रजनीचरः।
    ज्वलन्तीं भास्कराभासां सुग्रीवाय महोदरः ।। ६.९८.२१ ।।


###Slōka 20/ श्लोक २०###


    गदां तां सुमहाघोरामापतन्तीं महाबलः।
    सुग्रीवो रोषताम्राक्षः समुद्यम्य महाहवे।आजघान गदां तस्य परिघेण हरीश्वरः ।। ६.९८.२२ ।।


###Slōka 21/ श्लोक २१###


    पपात स गदोद्भिन्नः परिघस्तस्य भूतले ।
    । ६.९८.२३ ।।ोषताम्राक्षः समुद्यम्य महाहवे।ततो जग्राह तेजस्वी सुग्रीवो वसुधातलात्।आयसं मुसलं घोरं सर्वतो हेमभूषितम् ।। ६.९८.२४ ।।


###Slōka 22/ श्लोक २२###


    स तमुद्यम्य चिक्षेप सो ऽप्यन्यां व्याक्षिपद्गदाम्।
    भिन्नावन्योन्यमासाद्य पेततुर्धरणीतले ।। ६.९८.२५ ।।


###Slōka 23/ श्लोक २३###


    ततो भग्नप्रहरणौ मुष्टिभ्यां तौ समीयतुः।
    तेजोबलसमाविष्टौ दीप्ताविव हुताशनौ ।। ६.९८.२६ ।।


###Slōka 24/ श्लोक २४###


    जघ्नतुस्तौ तदा ऽन्योन्यं नेदतुश्च पुनःपुनः।
    तलैश्चान्योन्यमाहत्य पेततुर्धरणीतले ।। ६.९८.२७ ।।


###Slōka 25/ श्लोक २५###


    उत्पेततुस्ततस्तूर्णं जघ्नतुश्च परस्परम्।
    भुजैश्चिक्षिपतुर्वीरावन्योन्यमपराजितौ।जग्मतुस्तौ श्रमं वीरौ बाहुयुद्धे परन्तपौ ।। ६.९८.२८ ।।


###Slōka 26/ श्लोक २६###


    आजहार ततः खड्गमदूरपरिवर्तिनम्।
    राक्षसश्चर्मणा सार्धं महावेगो महोदरः ।। ६.९८.२९ ।।


###Slōka 27/ श्लोक २७###


    तथैव च महाखड्गं चर्मणा पतितं सह।
    जग्राह वानरश्रेष्ठः सुग्रीवो वेगवत्तरः ।। ६.९८.३० ।।


###Slōka 28/ श्लोक २८###


    तौ तु रोषपरीताङ्गौ नर्दन्तावभ्यधावताम्।
    उद्यतासी रणे हृष्टौ युधि शस्त्रविशारदौ ।। ६.९८.३१ ।।


###Slōka 29/ श्लोक २९###


    दक्षिणं मण्डलं चोभौ सुतूर्णं सम्परीयतुः।
    अन्योन्यमभिसङ्क्रुद्धौ जये प्रणिहितावुभौ ।। ६.९८.३२ ।।


###Slōka 30/ श्लोक ३०###


    स तु शूरो महावेगो वीर्यश्लाघी महोदरः।
    महाचर्मणि तं खड्गं पातयामास दुर्मतिः ।। ६.९८.३३ ।।


###Slōka 31/ श्लोक ३१###


    लग्नमुत्कर्षतः खड्गं खड्गेन कपिकुञ्जरः।
    जहार सशिरस्त्राणं कुण्डलोपहितं शिरः ।। ६.९८.३४ ।।


###Slōka 32/ श्लोक ३२###


    निकृत्तशिरसस्तस्य पतितस्य महीतले।
    तद्बलं राक्षसेन्द्रस्य दृष्ट्वा तत्र न तिष्ठते ।। ६.९८.३५ ।।


###Slōka 33/ श्लोक ३३###


    हत्वा तं वानरैः सार्धं ननाद मुदितो हरिः।
    चुक्रोध च दशग्रीवो बभौ हृष्टश्च राघवः ।। ६.९८.३६ ।।


###Slōka 34/ श्लोक ३४###


    विषण्णवदनाः सर्वे राक्षसा दीनचेतसः।
    विद्रवन्ति ततः सर्वे भयवित्रस्तचेतसः ।। ६.९८.३७ ।।


###Slōka 35/ श्लोक ३५###


    महोदरं तं विनिपात्य भूमौ महागिरेः कीर्णमिवैकदेशम्।
    सूर्यात्मजस्तत्र रराज लक्ष्म्या सूर्यः स्वतेजोभिरिवाप्रधृष्यः ।। ६.९८.३८ ।।


###Slōka 36/ श्लोक ३६###


    अथ विजयमवाप्य वानरेन्द्रः समरमुखे सुरयक्षसिद्धसङ्घैः।
    अवनितलगतैश्च भूतसङ्घैर्हरुषसमाकुलितैः स्तुतो महात्मा ।। ६.९८.३९ ।।


###Slōka 37/ श्लोक ३७###


    इत्यार्षे श्रीमद्रामायणे वाल्मीकीये आदिकाव्ये श्रीमद्युद्धकाण्डे अष्टनवतितमः सर्गः ।
    । ९८ ।।


