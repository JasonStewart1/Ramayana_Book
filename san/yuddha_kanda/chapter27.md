युद्धकाण्डम्
===============================


## Chapter 27  / सर्गः २७##


###Slōka 1 / श्लोक १###


    ताम्स्तु ते सम्प्रक्ष्यामि प्रेक्षमाणस्य यूथपान् ।
    राघव अर्थे पराक्रान्ता ये न रक्षन्ति जीवितम् ॥६-२७-१॥।।


###Slōka 2 / श्लोक २###


    स्निग्धा यस्य बहु श्यामा बाला लान्गूलम् आश्रिताः ।
    ताम्राः पीताः सिताः श्वेताः प्रकीर्णा घोर कर्मणः ॥६-२७-२॥।।


###Slōka 3 / श्लोक ३###


    प्रगृहीताः प्रकाशन्ते सूर्यस्य इव मरीचयः ।
    पृथिव्याम् च अनुकृष्यन्ते हरो नाम एष यूथपः ॥६-२७-३॥।।


###Slōka 4 / श्लोक ४###


    यम् पृष्ठतो अनुगच्चन्ति शतशो अथ सहस्रशः ।
    वृक्षानुद्यम्य सहसा लङ्का रोहणतत्पराः ॥६-२७-४॥।।


###Slōka 5 / श्लोक ५###


    यूथपा हरिराजस्य किम्कराः समुपस्थिताः ।
    नीलान् इव महामेघाम्स् तिष्ठतो याम्स् तु पश्यसि ॥६-२७-५॥।।


###Slōka 6 / श्लोक ६###


    असितान् जन सम्काशान् युद्धे सत्य पराक्रमान् ।
    असम्ख्येयान् अनिर्देश्यान् परम् पारम् इव उदधेः ॥६-२७-६॥।।


###Slōka 7 / श्लोक ७###


    पर्वतेषु च ये केचिद् विषमेषु नदीषु च ।
    एते त्वाम् अभिवर्तन्ते राजन्न् ऋष्काः सुदारुणाः ॥६-२७-७॥।।


###Slōka 8 / श्लोक ८###


    एषाम् मध्ये स्थितो राजन् भीम अक्षो भीम दर्शनः ।
    पर्जन्य इव जीमूतैः समन्तात् परिवारितः ॥६-२७-८॥।।


###Slōka 9 / श्लोक ९###


    ऋक्षवन्तम् गिरि श्रेष्ठम् अध्यास्ते नर्मदाम् पिबन् ।
    सर्व ऋक्षाणाम् अधिपतिर् धूम्रो नाम एष यूथपः ॥६-२७-९॥।।


###Slōka 10 / श्लोक १०###


    यवीयान् अस्य तु भ्राता पश्य एनम् पर्वत उपमम्भ्रात्रा समानो रूपेण विशिष्टस् तु पराक्रमे ॥६-२७-१०॥।
    ।


###Slōka 11 / श्लोक ११###


    स एष जाम्बवान् नाम महायूथप यूथपः ।
    प्रशान्तो गुरु वर्ती च सम्प्रहारेष्व् अमर्षणः ॥६-२७-११॥।।


###Slōka 12 / श्लोक १२###


    एतेन साह्यम् सुमहत् कृतम् शक्रस्य धीमता ।
    देव असुरे जाम्बवता लब्धाः च बहवो वराः ॥६-२७-१२॥।।


###Slōka 13 / श्लोक १३###


    आरुह्य पर्वत अग्रेभ्यो महाअभ्र विपुलाः शिलाः ।
    मुन्चन्ति विपुल आकारा न मृत्योर् उद्विजन्ति च ॥६-२७-१३॥।।


###Slōka 14 / श्लोक १४###


    राक्षसानाम् च सदृशाः पिशाचानाम् च रोमशाः ।
    एतस्य सैन्ये बहवो विचरन्ति अग्नि तेजसः ॥६-२७-१४॥।।


###Slōka 15 / श्लोक १५###


    यम् त्व् एनम् अभिसम्रब्धम् प्लवमानम् इव स्थितम् ।
    प्रेक्षन्ते वानराः सर्वे स्थितम् यूथप यूथपम् ॥६-२७-१५॥।।


###Slōka 16 / श्लोक १६###


    एष राजन् सहस्र अक्षम् पर्युपास्ते हरि ईश्वरः ।
    बलेन बल सम्पन्नो रम्भो नाम एष यूथपः ॥६-२७-१६॥।।


###Slōka 17 / श्लोक १७###


    यः स्थितम् योजने शैलम् गच्चन् पार्श्वेन सेवते ।
    ऊर्ध्वम् तथैव कायेन गतः प्राप्नोति योजनम् ॥६-२७-१७॥।।


###Slōka 18 / श्लोक १८###


    यस्मान् न परमम् रूपम् चतुष्पादेषु विद्यते ।
    श्रुतः सम्नादनो नाम वानराणाम् पितामहः ॥६-२७-१८॥।।


###Slōka 19 / श्लोक १९###


    येन युद्धम् तदा दत्तम् रणे शक्रस्य धीमता ।
    पराजयः च न प्राप्तः सो अयम् यूथप यूथपः ॥६-२७-१९॥।।


###Slōka 20 / श्लोक २०###


    यस्य विक्रममाणस्य शक्रस्य इव पराक्रमः ।
    एष गन्धर्व कन्यायाम् उत्पन्नः कृष्ण वर्त्मना ॥६-२७-२०॥।।


###Slōka 21 / श्लोक २१###


    तत्र देवासुरे युद्धे साह्यार्थम् त्रिदिवौकसाम् ।
    यत्र वैश्रवणो राजा जम्बूमुपनिषेवते ॥६-२७-२१॥।।


###Slōka 22 / श्लोक २२###


    यो राजा पर्वत इन्द्राणाम् बहु किम्नर सेविनाम् ।
    विहार सुखदो नित्यम् भ्रातुस् ते राक्षस अधिप ॥६-२७-२२॥।।


###Slōka 23 / श्लोक २३###


    तत्र एष वसति श्रीमान् बलवान् वानर ऋषभः ।
    युद्धेष्व् अकत्थनो नित्यम् क्रथनो नाम यूथपः ॥६-२७-२३॥।।


###Slōka 24 / श्लोक २४###


    वृतः कोटि सहस्रेण हरीणाम् समवस्थितः ।
    एषैवाशम्सते लङ्काम् स्वेनानीकेन मर्दितुम् ॥६-२७-२४॥।।


###Slōka 25 / श्लोक २५###


    यो गङ्गामनुपर्येति त्रासयन् गजयूथपान् ।
    हस्तिनाम् वानराणाम् च पूर्ववैरमनुस्मरन् ॥६-२७-२५॥।।


###Slōka 26 / श्लोक २६###


    एष यूथपतिर्नेता गर्जन् गिरिगुहाशयः ।
    गजान् रोधयते वन्यानारुजम्श्च महीरुहान् ॥६-२७-२६॥।।


###Slōka 27 / श्लोक २७###


    हरीणाम् वाहिनी मुख्यो नदीम् हैमवतीम् अनु ।
    उशीर बीजम् आश्रित्य पर्वतम् मन्दर उपमम् ॥६-२७-२७॥।।


###Slōka 28 / श्लोक २८###


    रमते वानर श्रेष्ठो दिवि शक्र इव स्वयम् ।
    एनम् शत सहस्राणाम् सहस्रम् अभिवर्तते ॥६-२७-२८॥।।


###Slōka 29 / श्लोक २९###


    वीर्यविक्रमदृप्तानाम् नर्दताम् बाहुशालिनाम् ।
    स एष नेता न्हैतेषाम् वानराणाम् महात्मनम् ॥६-२७-२९॥।।


###Slōka 30 / श्लोक ३०###


    स एष दुर्मर्षणो राजन् प्रमाथी नाम यूथपः ।
    वातेन इव उद्धतम् मेघम् यम् एनम् अनुपश्यसि ॥६-२७-३०॥।।


###Slōka 31 / श्लोक ३१###


    अनीकमपि सम्रब्धम् वानराणाम् तरस्विनाम् ।
    उद्धूतमरुणाभासम् पवनेन समन्ततः ॥६-२७-३१॥।।


###Slōka 32 / श्लोक ३२###


    विवर्तमानम् बहुशो यत्र एतद् बहुलम् रजः ।
    एते असित मुखा घोरा गो लान्गूला महाबलाः ॥६-२७-३२॥।।


###Slōka 33 / श्लोक ३३###


    शतम् शत सहस्राणि दृष्ट्वा वै सेतु बन्धनम् ।
    गो लान्गूलम् महावेगम् गव अक्षम् नाम यूथपम् ॥६-२७-३३॥।।


###Slōka 34 / श्लोक ३४###


    परिवार्य अभिवर्तन्ते लंकाम् मर्दितुम् ओजसा ।
    भ्रमर आचरिता यत्र सर्व काम फल द्रुमाः ॥६-२७-३४॥।।


###Slōka 35 / श्लोक ३५###


    यम् सूर्य तुल्य वर्ण आभम् अनुपर्येति पर्वतम् ।
    यस्य भासा सदा भान्ति तद् वर्णा मृग पक्षिणः ॥६-२७-३५॥।।


###Slōka 36 / श्लोक ३६###


    यस्य प्रस्थम् महात्मानो न त्यजन्ति महर्षयः ।
    सर्वकामफला वृक्षाः सर्वे फलसमन्विताः ॥६-२७-३६॥।।


###Slōka 37 / श्लोक ३७###


    मधूनि च महार्हाणि यस्मिन् पर्वतसत्तमे ।
    तत्र एष रमते राजन् रम्ये कान्चन पर्वते ॥६-२७-३७॥।।


###Slōka 38 / श्लोक ३८###


    मुख्यो वानर मुख्यानाम् केसरी नाम यूथपः ।
    षष्टिर् गिरि सहस्राणाम् रम्याः कान्चन पर्वताः ॥६-२७-३८॥।।


###Slōka 39 / श्लोक ३९###


    तेषाम् मध्ये गिरि वरस् त्वम् इव अनघ रक्षसाम् ।
    तत्र एते कपिलाः श्वेतास् ताम्र आस्या मधु पिन्गलाः ॥६-२७-३९॥।।


###Slōka 40 / श्लोक ४०###


    निवसन्ति उत्तम गिरौ तीक्ष्ण दम्ष्ट्रा नख आयुधाः ।
    सिम्ह इव चतुर् दम्ष्ट्रा व्याघ्रा इव दुरासदाः ॥६-२७-४०॥।।


###Slōka 41 / श्लोक ४१###


    सर्वे वैश्वनर समा ज्वलित आशी विष उपमाः ।
    सुदीर्घ अन्चित लान्गूला मत्त मातम्ग सम्निभाः ॥६-२७-४१॥।।


###Slōka 42 / श्लोक ४२###


    महापर्वत सम्काशा महाजीमूत निस्वनाः ।
    वृत्तपिङ्गलनेत्रा हि महाभीमगतिस्वनाः ॥६-२७-४२॥।।


###Slōka 43 / श्लोक ४३###


    मर्दयन्तीव ते सर्वे तस्थुर्लङ्काम् समीक्ष्य ते ।
    एष चैषामधिपतिर्मध्ये तिष्ठति वीर्यवान् ॥६-२७-४३॥।।


###Slōka 44 / श्लोक ४४###


    जयार्थी नित्यमादित्यमुपतिष्ठति बुद्धिमान् ।
    नाम्ना पृथिव्याम् विख्यातो राजन् शत बली इति यः ॥६-२७-४४॥।।


###Slōka 45 / श्लोक ४५###


    एष एव आशम्सते लंकाम् स्वेन अनीकेन मर्दितुम् ।
    विक्रान्तो बलवान् शूरः पौरुषे स्वे व्यवस्थितः ॥६-२७-४५॥।।


###Slōka 46 / श्लोक ४६###


    रामप्रियार्थम् प्राणानाम् दयाम् न कुरुते हरिः ।
    गजो गव अक्षो गवयो नलो नीलः च वानरः ।एक एक एव यूथानाम् कोटिभिर् दशभिर् वृतः ॥६-२७-४६॥।।


###Slōka 47 / श्लोक ४७###


    तथा अन्ये वानर श्रेष्ठा विन्ध्य पर्वत वासिनः ।
    न शक्यन्ते बहुत्वात् तु सम्ख्यातुम् लघु विक्रमाः ॥६-२७-४७॥।।


###Slōka 48 / श्लोक ४८###


    सर्वे महाराज महाप्रभावाः ।
    सर्वे महाशैल निकाश कायाः ।सर्वे समर्थाः पृथिवीम् क्षणेन ।कर्तुम् प्रविध्वस्त विकीर्ण शैलाम् ॥६-२७-४८॥


