युद्धकाण्डम्
===============================


## Chapter 2  / सर्गः २##


###Slōka 1###


    तम् तु शोकपरिद्यूनम् रामम् दशरथात्मजम् ।
    उवाच वचनम् श्रीमान् सुग्रीवह् शोकनाशनम् ॥६-२-१॥।।


###Slōka 2###


    किम् त्वया तप्यते वीर यथान्यः प्राकृतस्तथा ।
    मैवम् भूस्त्यज सतापम् कृतघ्न इव सौहृदम् ॥६-२-२॥।।


###Slōka 3###


    सम्तापस्य च ते स्थानम् न हि पश्यामि राघव ।
    प्रवृत्तामुपलब्धायाम् ज्ञाते च निलये रिपोः ॥६-२-३॥।।


###Slōka 4###


    मतिमान् शास्त्रवित्प्राज्ञः पण्डितश्चासि राघव ।
    त्यजेमाम् प्राकृताम् उद्धिं कृतात्मेवार्थदूषणीम् ॥६-२-४॥।।


###Slōka 5###


    सम्द्रम् लङ्घयित्वा तु महानक्रसमाकुलम् ।
    लङ्कामारोहयिष्यामो हनिष्यामश्च ते रिपुम् ॥६-२-५॥।।


###Slōka 6###


    निरुत्साहस्य दीनस्य शोकपर्याकुलात्मनः ।
    सर्वार्था व्यवसीदन्ति व्यसनम् चाधिगच्छति ॥६-२-६॥।।


###Slōka 7###


    इमे शूराः समर्थाश्च सर्वतो हरियूथपाः ।
    त्वत्प्रियार्थम् कृतोत्साहाः प्रवेष्टुमपि पावकम् ॥६-२-७॥।।


###Slōka 8###


    एषाम् हर्षेण जानामि तर्कश्चापि दृढो मम ।
    विक्रमेण समानेष्ये सीताम् हत्वा यथा रिपुम् ॥६-२-८॥।।


###Slōka 9###


    रावनम् पापक्र्माणम् तथा त्वम् कर्तुमर्हसि ।
    सेतुरत्र यथा बद्ध्येथा पश्येम ताम् पुरीम् ॥६-२-९॥।।


###Slōka 10###


    तस्य राक्षसराजस्य तथा त्वम् कुरु राघव ।
    दृष्ट्वा ताम् हि पुरीम् लङ्काम् त्रिकूटशिखरे स्थिताम् ॥६-२-१०॥।।


###Slōka 11###


    हतम् च रावणम् उद्धे दर्शनादवधारय ।
    अबद्ध्वा सागरे सेतुम् घोरे च वरुणालये ॥६-२-११॥।।


###Slōka 12###


    लङ्का न मर्दितुम् शक्या सेन्द्रैरपि सुरासुरैः ।
    सेतुर्बद्धः समुद्रे च यावल्लङ्कासमीपतः ॥६-२-१२॥।।


###Slōka 13###


    सर्वम् तीर्णम् च मे सैन्यम् जितमित्युपधारय ।
    इमे हि समरे वीरा हरयः कामरूपिणः ॥६-२-१३॥।।


###Slōka 14###


    तदलम् विक्लबाम् बुद्धिम् राजन् सर्वार्थनाशनीम् ।
    पुरुषस्य हि लोकेऽस्मिन् शोकः शौर्यापकर्षणः ॥६-२-१४॥।।


###Slōka 15###


    यत्तु कार्यम् मनुष्येण शौण्डीर्यमवलम्ब्यताम् ।
    तदलम्करणायैव कर्तुर्भवति सत्वरम् ॥६-२-१५॥।।


###Slōka 16###


    अस्मिन् काले महाप्राज्ञ् सत्त्वमातिष्ठ ते जसा ।
    शूराणाम् हि मनुष्याणाम् त्वद्विधानाम् महात्मनाम् ॥६-२-१६॥।।


###Slōka 17###


    विनष्टेवा रनस्स्टे वाशोकः सर्वार्थनाशनः ।
    तत्त्वम् बुद्धिमताम् श्रेष्ठह् सर्वशास्त्रर्थकोविदः ॥६-२-१७॥।।


###Slōka 18###


    मद्विधैः सचिवैः सार्धमरिम् जेतुम् समर्हसि ।
    न हि पश्याम्यहम् कम् चित्त्रिषु लोकेषु राघव ॥६-२-१८॥।।


###Slōka 19###


    गृहीतधनुषो यस्ते तिष्ठे दभिमुखो रणे ।
    वानरेषु समासक्तम् न ते कार्यम् विपत्स्यते ॥६-२-१९॥।।


###Slōka 20###


    अचिराद्द्रक्ष्यसे सीताम् तीर्त्वा सागरमक्षयम् ।
    तदलम् शोकमालम्ब्य क्रोधमालम्ब भूपते ॥६-२-२०॥।।


###Slōka 21###


    निश्चेष्टाह् क्षत्रिया मन्दाः सर्वे चण्डस्य् बिभ्यति ।
    लङ्घानार्थम् च घोरस्य समुद्रस्य नदीपतेः ॥६-२-२१॥।।


###Slōka 22###


    सहास्माभिरिहोओपेतह् सूक्ष्मबुद्धिर्विचारय ।
    लङ्घिते तत्र तैः सैन्यैर्जितमित्येव निश्चिनु ॥६-२-२२॥।।


###Slōka 23###


    सर्वम् तीर्णम् च मे सैन्यम् जितमित्यवधार्यताम् ।
    इमे हि हरयः शूराः समरे कामरूपिणः ॥६-२-२३॥।।


###Slōka 24###


    तानरीन्विधमिष्यन्ति शिलापादपवृष्टिभिः ।
    कथम् चित्परिपश्यामि लङ्घितम् वरुणालयम् ॥६-२-२४॥।।


###Slōka 25###


    हतमित्येव तम् मन्ये युद्धे शत्रुनिबर्हण ।
    किमुक्त्वा बहुधा चापि सर्वथा विजया भवान् ॥६-२-२५॥


