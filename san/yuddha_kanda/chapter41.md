युद्धकाण्डम्
===============================


## Chapter 41  / सर्गः ४१##


###Slōka 1/ श्लोक १###


    अथ तस्मिन्निमित्तानि दृष्ट्वा लक्ष्मणपूर्वजः ।
    सुग्रीवं सम्परिष्वज्य तदा वचनमब्रवीत् ।। ६.४१.१ ।।।।


###Slōka 2/ श्लोक २###


    असम्मन्त्र्य मया सार्द्धं तदिदं साहसं कृतम् ।
    एवं साहसकर्माणि न कुर्वन्ति जनेश्वराः ।। ६.४१.२ ।।।।


###Slōka 3/ श्लोक ३###


    संशये स्थाप्य मां चेदं बलं च सविभीषणम् ।
    कष्टं कृतमिदं वीर साहसं साहसप्रिय ।। ६.४१.३ ।।।।


###Slōka 4/ श्लोक ४###


    इदानीं मा कृथा वीर एवंविधमचिन्तितम् ।
    त्वयि किञ्चित् समापन्ने किं कार्यं सीतया मम ।। ६.४१.४ ।।।।


###Slōka 5/ श्लोक ५###


    भरतेन महाबाहो लक्ष्मणेन यवीयसा ।
    शत्रुघ्नेन च शत्रुघ्न स्वशरीरेण वा पुनः ।। ६.४१.५ ।।पुनःपुनः ।।।।


###Slōka 6/ श्लोक ६###


    त्वयि चानागते पूर्वमिति मे निश्चिता मतिः ।
    जानतश्चापि ते वीर्यं महेन्द्रवरुणोपम ।। ६.४१.६ ।।।।


###Slōka 7/ श्लोक ७###


    हत्वा ऽहं रावणं युद्धे सपुत्रबलवाहनम् ।
    अभिषिच्य च लङ्कायां विभीषणमथापि च ।भरते राज्यमावेश्य त्यक्ष्ये देहं महाबल ।। ६.४१.७ ।।।।


###Slōka 8/ श्लोक ८###


    तमेवं वादिनं रामं सुग्रीवः प्रत्यभाषत ।
    । ६.४१.८ ।।।।


###Slōka 9/ श्लोक ९###


    तव भार्यापहर्तारं दृष्ट्वा राघव रावणम् ।
    मर्षयामि कथं वीर जानन् पौरुषमात्मनः ।। ६.४१.९ ।।।।


###Slōka 10/ श्लोक १०###


    इत्येवं वादिनं वीरमभिनन्द्य स राघवः ।
    लक्ष्मणं लक्ष्मिसम्पन्नमिदं वचनमब्रवीत् ।। ६.४१.१० ।।।।


###Slōka 11/ श्लोक ११###


    परिगृह्योदकं शीतं वनानि फलवन्ति च ।
    बलौघं संविभज्येमं व्यूह्य तिष्ठेम लक्ष्मण ।। ६.४१.११ ।।।।


###Slōka 12/ श्लोक १२###


    लोकक्षयकरं भीमं भयं पश्याम्युपस्थितम् ।
    निबर्हणं प्रवीराणामृक्षवानररक्षसाम् ।। ६.४१.१२ ।।।।


###Slōka 13/ श्लोक १३###


    वाताश्च परुषा वान्ति कम्पते च वसुन्धरा ।
    पर्वताग्राणि वेपन्ते पतन्ति धरणीरुहाः ।। ६.४१.१३ ।।।।


###Slōka 14/ श्लोक १४###


    मेघाः क्रव्यादसङ्काशाः परुषाः परुषस्वनाः ।
    क्रूराः क्रूरं प्रवर्षन्ति मिश्रं शोणितबिन्दुभिः ।। ६.४१.१४ ।।।।


###Slōka 15/ श्लोक १५###


    रक्तचन्दनसङ्काशा सन्ध्या परमदारुणा ।
    ज्वलच्च निपतत्येतदादित्यादग्निमण्डलम् ।। ६.४१.१५ ।।।।


###Slōka 16/ श्लोक १६###


    आदित्यमभिवाश्यन्ति जनयन्तो महद्भयम् ।
    दीना दीनस्वरा घोरा अप्रशस्ता मृगद्विजाः ।। ६.४१.१६ ।।।।


###Slōka 17/ श्लोक १७###


    रजन्यामप्रकाशश्च सन्तापयति चन्द्रमाः ।
    कृष्णरक्तान्तपर्यन्तो यथा लोकस्य सङ्क्षये ।। ६.४१.१७ ।।।।


###Slōka 18/ श्लोक १८###


    ह्रस्वो रूक्षो ऽप्रशस्तश्च परिवेषः सुलोहितः ।
    । ६.४१.१८ ।।।।


###Slōka 19/ श्लोक १९###


    आदित्यमण्डले नीलं लक्ष्म लक्ष्मण दृश्यते ।
    दृश्यन्ते न यथावच्च नक्षत्राण्यभिवर्तते ।युगान्तमिव लोकस्य पश्य लक्ष्मण शंसति ।। ६.४१.१९ ।।।।


###Slōka 20/ श्लोक २०###


    काकाः श्येनास्तथा गृध्रा नीचैः परिपतन्ति च ।
    शिवाश्चाप्यशिवा वाचः प्रवदन्ति महास्वनाः ।। ६.४१.२० ।।।।


###Slōka 21/ श्लोक २१###


    क्षिप्रमद्य दुराधर्षां लङ्कां रावणपालिताम् ।
    अभियाम जवेनैव सर्वतो हरिभिर्वृताः ।। ६.४१.२१ ।।।।


###Slōka 22/ श्लोक २२###


    इत्येवं संवदन् वीरो लक्ष्मणं लक्ष्मणाग्रजः ।
    तस्मादवातरच्छीव्रं पर्वताग्रान्महाबलः ।। ६.४१.२२ ।।।।


###Slōka 23/ श्लोक २३###


    अवतीर्यं च धर्मात्मा तस्माच्छैलात् स राघवः ।
    परैः परमदुर्धर्षं ददर्श बलमात्मनः ।। ६.४१.२३ ।।।।


###Slōka 24/ श्लोक २४###


    सन्नह्य तु ससुग्रीवः कपिराजबलं महत् ।
    कालज्ञो राघवः काले संयुगायाभ्यचोदयत् ।। ६.४१.२४ ।।।।


###Slōka 25/ श्लोक २५###


    ततः काले महाबाहुर्बलेन महतावृतः ।
    प्रस्थितः पुरतो धन्वी लङ्कामभिमुखः पुरीम् ।। ६.४१.२५ ।।।।


###Slōka 26/ श्लोक २६###


    तं विभीषणसुग्रीवौ हनुमान् जाम्बवान्नलः ।
    ऋक्षराजस्तथा नीलो लक्ष्मणश्चान्वयुस्तदा ।। ६.४१.२६ ।।।।


###Slōka 27/ श्लोक २७###


    ततः पश्चात् सुमहती पृतनर्क्षवनौकसाम् ।
    प्रच्छाद्य महतीं भूमिमनुयाति स्म राघवम् ।। ६.४१.२७ ।।।।


###Slōka 28/ श्लोक २८###


    शैलशृङ्गाणि शतशः प्रवृद्धांश्च महीरुहान् ।
    जगृहुः कुञ्जरप्रख्या वानराः परवारणाः ।। ६.४१.२८ ।।।।


###Slōka 29/ श्लोक २९###


    तौ तु दीर्घेण कालेन भ्रातरौ रामलक्ष्मणौ ।
    रावणस्य पुरीं लङ्कामासेदतुररिन्दमौ ।। ६.४१.२९ ।।।।


###Slōka 30/ श्लोक ३०###


    पताकमालिनीं रम्यामुद्यानवनशोभिताम् ।
    चित्रवप्रां सुदुष्प्रापामुच्चैः प्राकारतोरणाम् ।। ६.४१.३० ।।।।


###Slōka 31/ श्लोक ३१###


    तां सुरैरपि दुर्धर्षां रामवाक्यप्रचोदिताः ।
    यथानिवेशं सम्पीड्य न्यविशन्त वनौकसः ।। ६.४१.३१ ।।।।


###Slōka 32/ श्लोक ३२###


    लङ्कायास्तूत्तरद्वारं शलशृङ्गमिवोन्नतम् ।
    रामः सहानुजो धन्वी जुगोप च रुरोध च ।। ६.४१.३२ ।।।।


###Slōka 33/ श्लोक ३३###


    लङ्कामुपनिविष्टश्च रामो दशरथात्मजः ।
    लक्ष्मणानुचरो वीरः पुरीं रावणपालिताम् ।उत्तरद्वारमासाद्य यत्र तिष्ठति रावणः ।। ६.४१.३३ ।।।।


###Slōka 34/ श्लोक ३४###


    नान्यो रामाद्धि तद्द्वारं समर्थः परिरक्षितुम् ।
    रावणाधिष्ठितं भीमं वरुणेनेव सागरम् ।। ६.४१.३४ ।।।।


###Slōka 35/ श्लोक ३५###


    सायुधै राक्षसैर्भीमैरभिगुप्तं समन्ततः ।
    लघूनां त्रासजननं पातालमिव दानवैः ।। ६.४१.३५ ।।।।


###Slōka 36/ श्लोक ३६###


    विन्यस्तानि च योधानां बहूनि विविधानि च ।
    ददर्शायुधजालानि तत्रैव कवचानि च ।। ६.४१.३६ ।।।।


###Slōka 37/ श्लोक ३७###


    पूर्वं तु द्वारमासाद्य नीलो हरिचमूपतिः ।
    अतिष्ठत् सह मैन्देन द्विविदेन च वीर्यवान् ।। ६.४१.३७ ।।।।


###Slōka 38/ श्लोक ३८###


    अङ्गदो दक्षिणद्वारं जग्राह सुमहाबलः ।
    ऋषभेण गवाक्षेण गजेन गवयेन च ।। ६.४१.३८ ।।।।


###Slōka 39/ श्लोक ३९###


    हनुमान् पश्चिमद्वारं ररक्ष बलवान् कपिः ।
    प्रमाथिप्रघसाभ्यां च वीरैरन्यैश्च सङ्गतः ।। ६.४१.३९ ।।।।


###Slōka 40/ श्लोक ४०###


    मध्यमे च स्वयं गुल्मे सुग्रीवः समतिष्ठत ।
    सह सर्वैहरिश्रेष्ठैः सुपर्णश्वसनोपमैः ।। ६.४१.४० ।।।।


###Slōka 41/ श्लोक ४१###


    वानाराणां तु षट्त्रिंशत् कोट्यः प्रख्यातयूथपाः ।
    निपीड्योपनिविष्टाश्च सुग्रीवो यत्र वानरः ।। ६.४१.४१ ।।।।


###Slōka 42/ श्लोक ४२###


    शासनेन तु रामस्य लक्ष्मणः सविभीषणः ।
    द्वारे द्वारे हरीणां तु कोटिं कोटिं न्यवेशयत् ।। ६.४१.४२ ।।।।


###Slōka 43/ श्लोक ४३###


    पश्चिमेन तु रामस्य सुग्रीवः सहजाम्बवान् ।
    अदूरान्मध्यमे गुल्मे तस्थौ बहुबलानुगः ।। ६.४१.४३ ।।।।


###Slōka 44/ श्लोक ४४###


    ते तु वानरशार्दूलाः शार्दूला इव दंष्ट्रिणः ।
    गृहीत्वा द्रुमशैलाग्रान् हृष्टा युद्धाय तस्थिरे ।। ६.४१.४४ ।।।।


###Slōka 45/ श्लोक ४५###


    सर्वे विकृतलाङ्गूलाः सर्वे दंष्ट्रानखायुधाः ।
    सर्वे विकृतचित्राङ्गाः सर्वे च विकृताननाः ।। ६.४१.४५ ।।।।


###Slōka 46/ श्लोक ४६###


    दशनागबलाः केचित् केचिद्दशगुणोत्तराः ।
    केचिन्नागसहस्रस्य बभूवुस्तुल्यविक्रमाः ।। ६.४१.४६ ।।।।


###Slōka 47/ श्लोक ४७###


    सन्ति चौघबलाः केचित् केचिच्छतगुणोत्तराः ।
    अप्रमेयबलाश्चान्ये तत्रासन् हरियूथपाः ।। ६.४१.४७ ।।।।


###Slōka 48/ श्लोक ४८###


    अद्भुतश्च विचित्रश्च तेषामासीत् समागमः ।
    तत्र वानरसैन्यानां शलभानामिवोद्यमः ।। ६.४१.४८ ।।।।


###Slōka 49/ श्लोक ४९###


    परिपूर्णमिवाकाशं सञ्छन्नेव च मेदिनी ।
    लङ्कामुपनिविष्टैश्च सम्पतद्भिश्च वानरैः ।। ६.४१.४९ ।।।।


###Slōka 50/ श्लोक ५०###


    शतं शतसहस्राणां पृथगृक्षवनौकसाम् ।
    लङ्काद्वाराण्युपाजग्मुरन्ये योद्धुं समन्ततः ।। ६.४१.५० ।।।।


###Slōka 51/ श्लोक ५१###


    आवृतः स गिरिः सर्वैस्तैः समन्तात् प्लवङ्गमैः ।
    । ६.४१.५१ ।।।।


###Slōka 52/ श्लोक ५२###


    अयुतानां सहस्रं च पुरीं तामभ्यवर्तत ।
    । ६.४१.५२ ।।।।


###Slōka 53/ श्लोक ५३###


    वानरैर्बलवद्भिश्च बभूव द्रुमपाणिभिः ।
    संवृता सर्वतो लङ्का दुष्प्रवेशापि वायुना ।। ६.४१.५३ ।।।।


###Slōka 54/ श्लोक ५४###


    राक्षसा विस्मयं जग्मुः सहसा ऽभिनिपीडिताः ।
    वानरैर्मेघसङ्काशैः शक्रतुल्यपराक्रमैः ।। ६.४१.५४ ।।।।


###Slōka 55/ श्लोक ५५###


    महान् शब्दो ऽभवत्तत्र बलौघस्याभिवर्ततः ।
    सागरस्येव भिन्नस्य यथा स्यात् सलिलस्वनः ।। ६.४१.५५ ।।।।


###Slōka 56/ श्लोक ५६###


    तेन शब्देन महता सप्राकारा सतोरणा ।
    लङ्का प्रचलिता सर्वा सशैलवनकानना ।। ६.४१.५६ ।।।।


###Slōka 57/ श्लोक ५७###


    रामलक्ष्मणगुप्ता सा सुग्रीवेण च वाहिनी ।
    बभूव दुर्धर्षतरा सर्वैरपि सुरासुरैः ।। ६.४१.५७ ।।।।


###Slōka 58/ श्लोक ५८###


    राघवः सन्निवेश्यैव सैन्यं स्वं रक्षसां वधे ।
    सम्मन्त्र्य मन्त्रिभिः सार्धं निश्चित्य च पुनःपुनः ।आनन्तर्यमभिप्रेप्सुः क्रमयोगार्थतत्त्ववित् ।। ६.४१.५८ ।।।।


###Slōka 59/ श्लोक ५९###


    विभीषणस्यानुमते राजधर्मनुस्मरन् ।
    अङ्गदं वालितनयं समाहूयेदमब्रवीत् ।। ६.४१.५९ ।।


###Slōka 60/ श्लोक ६०###


    त्य च पुनःपुनः ।
    गत्वा सोम्य दशग्रीवं ब्रुहि मद्वचनात् कपे ।लङ्घयित्वा पुरीं लङ्कां भयं त्यक्त्वा गतव्यथः ।। ६.४१.६० ।।।।


###Slōka 61/ श्लोक ६१###


    भ्रष्टश्रीकगतैश्वर्य मुमूर्षो नष्टचेतन ।
    ऋषीणां देवतानां च गन्धर्वाप्सरसां तथा ।। ६.४१.६१ ।।।।


###Slōka 62/ श्लोक ६२###


    नागानामथ यक्षाणां राज्ञां च रजनीचर ।
    यच्च पापं कृतं मोहादवलिप्तेन राक्षस ।। ६.४१.६२ ।।।।


###Slōka 63/ श्लोक ६३###


    नूनमद्य गतो दर्पः स्वयम्भूवरदानजः ।
    यस्य दण्डधरस्ते ऽहं दाराहरणकर्शितः ।दण्डं धारयमाणस्तु लङ्काद्वारे व्यवस्थितः ।। ६.४१.६३ ।।।।


###Slōka 64/ श्लोक ६४###


    पदवीं देवतानां च महर्षीणां च राक्षस ।
    राजर्षीणां च सर्वेषां गमिष्यसि मया हतः ।। ६.४१.६४ ।।।।


###Slōka 65/ श्लोक ६५###


    बलेन येन वै सीतां मायया राक्षसाधम ।
    मामतिक्रामयित्वा त्वं हृतवांस्तन्निदर्शय ।। ६.४१.६५ ।।।।


###Slōka 66/ श्लोक ६६###


    अराक्षसमिमं लोकं कर्तास्मि निशितैः शरैः ।
    न चेच्छरणमभ्येषि मामुपादाय मैथिलीम् ।। ६.४१.६६ ।।।।


###Slōka 67/ श्लोक ६७###


    धर्मात्मा रक्षसां श्रेष्ठः सम्प्राप्तो ऽयं विभीषणः ।
    लङ्कैश्वर्यं ध्रुवं श्रीमानयं प्राप्नोत्यकण्टकम् ।। ६.४१.६७ ।।।।


###Slōka 68/ श्लोक ६८###


    न हि राज्यमधर्मेण भोक्तुं क्षणमपि त्वया ।
    शक्यं मूर्खसहायेन पापेनाविदितात्मना ।। ६.४१.६८ ।।।।


###Slōka 69/ श्लोक ६९###


    युद्ध्यस्व वा धृतिं कृत्वा शौर्यमालम्ब्य राक्षस ।
    मच्छरैस्त्वं रणे शान्तस्ततः पूतो भविष्यसि ।। ६.४१.६९ ।।।।


###Slōka 70/ श्लोक ७०###


    यद्वा विशसि लोकांस्त्रीन् पक्षिभूतो मनोजवः ।
    मम चक्षुष्पथं प्राप्य न जीवन् प्रतियास्यसि ।। ६.४१.७० ।।।।


###Slōka 71/ श्लोक ७१###


    ब्रवीमि त्वां हितं वाक्यं क्रियतामौर्ध्वदैहिकम् ।
    सुदृष्टा क्रियतां लङ्का जीवितं ते मयि स्थितम् ।। ६.४१.७१ ।।।।


###Slōka 72/ श्लोक ७२###


    इत्युक्तः स तु तारेयो रामेणाक्लिष्टकर्मणा ।
    जगामाकाशमाविश्य मूर्तिमानिव हव्यवाट् ।। ६.४१.७२ ।।।।


###Slōka 73/ श्लोक ७३###


    सो ऽतिपत्य मुहूर्तेन श्रीमान्रावणमन्दिरम् ।
    ददर्शासीनमव्यग्रं रावणं सचिवैः सह ।। ६.४१.७३ ।।।।


###Slōka 74/ श्लोक ७४###


    ततस्तस्याविदूरे स निपत्य हरिपुङ्गवः ।
    दीप्ताग्निसदृशस्तस्थावङ्गदः कनकाङ्गदः ।। ६.४१.७४ ।।।।


###Slōka 75/ श्लोक ७५###


    तद्रामवचनं सर्वमन्यूनाधिकमुत्तमम् ।
    सामात्यं श्रावयामास निवेद्यात्मानमात्मना ।। ६.४१.७५ ।।।।


###Slōka 76/ श्लोक ७६###


    दूतो ऽहं कोसलेन्द्रस्य रामस्याक्लिष्टकर्मणः ।
    वालिपुत्रो ऽङ्गदो नाम यदि ते श्रोत्रमागतः ।। ६.४१.७६ ।।।।


###Slōka 77/ श्लोक ७७###


    आह त्वां राघवो रामः कौसल्यानन्दवर्धनः ।
    निष्पत्य प्रतियुद्ध्यस्व नृशंस पुरुषो भव ।। ६.४१.७७ ।।।।


###Slōka 78/ श्लोक ७८###


    हन्तास्मि त्वां सहामात्यं सपुत्रज्ञातिबान्धवम् ।
    निरुद्विग्नास्त्रयो लोका भविष्यन्ति हते त्वयि ।। ६.४१.७८ ।।।।


###Slōka 79/ श्लोक ७९###


    देवदानवयक्षाणां गन्धर्वोरगरक्षसाम् ।
    शत्रुमद्योद्धरिष्यामि त्वामृषीणां च कण्टकम् ।। ६.४१.७९ ।।।।


###Slōka 80/ श्लोक ८०###


    विभीषणस्य चैश्वर्यं भविष्यति हते त्वयि ।
    न चेत् सत्कृत्य वैदेहीं प्रणिपत्य प्रदास्यसि ।। ६.४१.८० ।।।।


###Slōka 81/ श्लोक ८१###


    इत्येवं परुषं वाक्यं ब्रुवाणे हरिपुङ्गवे ।
    अमर्षवशमापन्नो निशाचरगणेश्वरः ।। ६.४१.८१ ।।।।


###Slōka 82/ श्लोक ८२###


    ततः स रोषताम्राक्षः शशास सचिवांस्तदा ।
    गृह्यतामेष दुर्मेधा वध्यतामिति चासकृत् ।। ६.४१.८२ ।।।।


###Slōka 83/ श्लोक ८३###


    रावणस्य वचः श्रुत्वा दीप्ताग्निसमतेजसः ।
    जगृहुस्तं ततो घोराश्चत्वारो रजनीचराः ।। ६.४१.८३ ।।।।


###Slōka 84/ श्लोक ८४###


    ग्राहयामास तारेयः स्वयमात्मानमात्मवान् ।
    बलं दर्शयितुं वीरो यातुधानगणे तदा ।। ६.४१.८४ ।।।।


###Slōka 85/ श्लोक ८५###


    स तान् बाहुद्वये सक्तानादाय पतगानिव ।
    प्रासादं शैलसङ्कासमुत्पपाताङ्गदस्तदा ।। ६.४१.८५ ।।।।


###Slōka 86/ श्लोक ८६###


    ते ऽन्तरिक्षाद्विनिर्धूतास्तस्य वेगेन राक्षसाः ।
    भूमौ निपतिताः सर्वे राक्षसेन्द्रस्य पश्यतः ।। ६.४१.८६ ।।।।


###Slōka 87/ श्लोक ८७###


    ततः प्रासादशिखरं शैलशृङ्गमिवोन्नतम् ।
    ददर्श राक्षसेन्द्रस्य वालिपुत्रः प्रतापवान् ।। ६.४१.८७ ।।।।


###Slōka 88/ श्लोक ८८###


    तत्पफाल पदाक्रान्तं दशग्रीवस्य पश्यतः ।
    पुरा हिमवतः शृङ्गं वज्रिणेव विदारितम् ।। ६.४१.८८ ।।।।


###Slōka 89/ श्लोक ८९###


    भङ्क्त्वा प्रासादशिखरं नाम विश्राव्य चात्मनः ।
    विनद्य सुमहानादमुत्पपात विहायसम् ।। ६.४१.८९ ।।।।


###Slōka 90/ श्लोक ९०###


    व्यथयन् राक्षसान् सर्वान् हर्षयंश्चापि वानरान् ।
    स वानराणां मध्ये तु रामपार्श्वमुपागतः ।। ६.४१.९० ।।।।


###Slōka 91/ श्लोक ९१###


    रावणस्तु परं चक्रे क्रोधं प्रासादधर्षणात् ।
    विनाशं चात्मनः पश्यन्निश्वासपरमो ऽभवत् ।। ६.४१.९१ ।।।।


###Slōka 92/ श्लोक ९२###


    रामस्तु बहुभिर्हृष्टैर्निनदद्भिः प्लवङ्गमैः ।
    वृतो रिपुवधाकाङ्क्षी युद्धायैवाभ्यवर्तत ।। ६.४१.९२ ।।।।


###Slōka 93/ श्लोक ९३###


    सुषेणस्तु महावीर्यो गिरिकूटोपमो हरिः ।
    बहुभिः संवृतस्तत्र वानरैः कामरूपिभिः ।। ६.४१.९३ ।।।।


###Slōka 94/ श्लोक ९४###


    चतुर्द्वाराणि सर्वाणि सुग्रीववचनात् कपिः ।
    पर्यक्रामत दुर्धर्षो नक्षत्राणीव चन्द्रमाः ।। ६.४१.९४ ।।।।


###Slōka 95/ श्लोक ९५###


    तेषामक्षौहिणिशतं समवेक्ष्य वनौकसाम् ।
    लङ्कामुपनिविष्टानां सागरं चाभिवर्तताम् ।। ६.४१.९५ ।।।।


###Slōka 96/ श्लोक ९६###


    राक्षसा विस्मयं जग्मुस्त्रासं जग्मुस्तथा ऽपरे ।
    अपरे समरोद्धर्षाद्धर्षमेव प्रपेदिरे ।। ६.४१.९६ ।।।।


###Slōka 97/ श्लोक ९७###


    कृत्स्नं हि कपिभिर्व्याप्तं प्राकारपरिखान्तरम् ।
    ददृशू राक्षसा दीनाः प्राकारं वानरीकृतम् ।। ६.४१.९७ ।।।।


###Slōka 98/ श्लोक ९८###


    हाहाकारं प्रकुर्वन्ति राक्षसा भयमोहिताः ।
    । ६.४१.९८ ।।।।


###Slōka 99/ श्लोक ९९###


    तस्मिन् महाभीषणके प्रवृत्ते कोलाहले राक्षसराजधान्याम् ।
    प्रगृह्य रक्षांसि महायुधानि युगान्तवाता इव संविचेरुः ।। ६.४१.९९ ।।


