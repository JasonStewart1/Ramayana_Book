युद्धकाण्डम्
===============================


## Chapter 53  / सर्गः ५३##


###Slōka 1/ श्लोक १###


    धूम्राक्षं निहतं श्रुत्वा रावणो राक्षसेश्वरः ।
    क्रोधेन महता ऽ ऽविष्टो निश्वसन्नुरगो यथा ।। ६.५३.१ ।।।।


###Slōka 2/ श्लोक २###


    दीर्घमुष्णं विनिश्वस्य क्रोधेन कलुषीकृतः ।
    अब्रवीद्राक्षसं शूरं वज्रदंष्ट्रं महाबलम् ।। ६.५३.२ ।।।।


###Slōka 3/ श्लोक ३###


    गच्छ त्वं वीर निर्याहि राक्षसैः परिवारितः ।
    जहि दाशरथिं रामं सुग्रीवं वानरैः सह ।। ६.५३.३ ।।।।


###Slōka 4/ श्लोक ४###


    तथेत्युक्त्वा द्रुततरं मायावी राक्षसेश्वरः ।
    निर्जगाम बलै सार्धं बहुभिः परिवारितः ।। ६.५३.४ ।।।।


###Slōka 5/ श्लोक ५###


    नागैरश्वैः खरैरुष्ट्रैः संयुक्तः सुसामाहितः ।
    पताकाध्वजचित्रैश्च रथैश्च समलङ्कृतः ।। ६.५३.५ ।।।।


###Slōka 6/ श्लोक ६###


    ततो विचित्रकेयूरमुकुटैश्च विभूषितः ।
    तनुत्राणि च संरुद्ध्य सधनुर्निर्ययौ द्रुतम् ।। ६.५३.६ ।।।।


###Slōka 7/ श्लोक ७###


    पताकालङ्कृतं दीप्तं तप्तकाञ्चनभूषणम् ।
    रथं प्रदक्षिणं कृत्वा समारोहच्चमूपतिः ।। ६.५३.७ ।।।।


###Slōka 8/ श्लोक ८###


    यष्टिभिस्तोमरैश्चित्रैः शूलैश्च मुसलैरपि ।
    भिन्दिपालैश्च पाशैश्च शक्तिभिः पट्टिशैरपि ।। ६.५३.८ ।।।।


###Slōka 9/ श्लोक ९###


    खड्गैश्चक्रैर्गदाभिश्च निशितैश्च परश्वधैः ।
    पदातयश्च निर्यान्ति विविधाः शस्त्रपाणयः ।विचित्रवाससः सर्वे दीप्ता राक्षसपुङ्गवाः ।। ६.५३.९ ।।।।


###Slōka 10/ श्लोक १०###


    गजा मदोत्कटाः शूराश्चलन्त इव पर्वताः ।
    ते युद्धकुशलै रूढास्तोमराङ्कुशपाणिभिः ।। ६.५३.१० ।।।।


###Slōka 11/ श्लोक ११###


    अन्ये लक्षणसंयुक्ताः शूरारूढा महाबलाः ।
    । ६.५३.११ ।।।।


###Slōka 12/ श्लोक १२###


    तद्राक्षसबलं घोरं विप्रस्थितमशोभत ।
    प्रावृट्काले यथा मेघा नर्दमानाः सविद्युतः ।। ६.५३.१२ ।।।।


###Slōka 13/ श्लोक १३###


    निस्सृता दक्षिणद्वारादङ्गदो यत्र यूथपः ।
    तेषां निष्क्रममाणानामशुभं समजायत ।। ६.५३.१३ ।।।।


###Slōka 14/ श्लोक १४###


    आकाशाद्विघनात्तीव्रा उल्काश्चाभ्यपतंस्तदा ।
    वमन्त्यः पावकज्वालाः शिवा घोरं ववाशिरे ।। ६.५३.१४ ।।।।


###Slōka 15/ श्लोक १५###


    व्याहरन्ति मृगा घोरा रक्षसां निधनं तदा ।
    समापतन्तो योधास्तु प्रास्खलन् भयमोहिताः ।। ६.५३.१५ ।।।।


###Slōka 16/ श्लोक १६###


    एतानौत्पातिकान् दृष्ट्वा वज्रदंष्ट्रो महाबलः ।
    धैर्यमालम्ब्य तेजस्वी निर्जगाम रणोत्सुकः ।। ६.५३.१६ ।।।।


###Slōka 17/ श्लोक १७###


    तांस्तु निष्क्रमतो दृष्ट्वा वानरा जितकाशिनः ।
    प्रणेदुः सुमहानादान् पूरयंश्च दिशो दश ।। ६.५३.१७ ।।।।


###Slōka 18/ श्लोक १८###


    ततः प्रवृत्तं तुमुलं हरीणां राक्षसैः सह ।
    घोराणां भीमरूपाणामन्योन्यवधकाङ्क्षिणाम् ।। ६.५३.१८ ।।।।


###Slōka 19/ श्लोक १९###


    निष्पतन्तो महोत्साहा भिन्नदेहशिरोधराः ।
    रुधिरोक्षितसर्वाङ्गा न्यपतन् जगतीतले ।। ६.५३.१९ ।।।।


###Slōka 20/ श्लोक २०###


    केचिदन्योन्यमासाद्य शूराः परिघपाणयः ।
    चिक्षिपुर्विविधं शस्त्रं समरेष्वनिवर्तिनः ।। ६.५३.२० ।।।।


###Slōka 21/ श्लोक २१###


    द्रुमाणां च शिलानां च शस्त्राणां चापि निस्वनः ।
    श्रूयते सुमहांस्तत्र घोरो हृदयभेदनः ।। ६.५३.२१ ।।।।


###Slōka 22/ श्लोक २२###


    रथनेमिस्वनस्तत्र धनुषश्चापि निस्वनः ।
    शङ्खभेरीमृदङ्गानां बभूव तुमुलः स्वनः ।। ६.५३.२२ ।।।।


###Slōka 23/ श्लोक २३###


    केचिदस्त्राणि संसृज्य बाहुयुद्धमकुर्वत ।
    । ६.५३.२३ ।।।।


###Slōka 24/ श्लोक २४###


    तलैश्च चरणैश्चापि मुष्टिभिश्च द्रुमैरपि ।
    जानुभिश्च हताः केचिद्भिन्नदेहाश्च राक्षसाः ।शिलाभिश्चूर्णिताः केचिद्वानरैर्युद्धदुर्मदैः ।। ६.५३.२४ ।।।।


###Slōka 25/ श्लोक २५###


    वज्रदंष्ट्रो भृशं बाणै रणे वित्रासयन् हरीन् ।
    चचार लोकसंहारे पाशहस्त इवान्तकः ।। ६.५३.२५ ।।।।


###Slōka 26/ श्लोक २६###


    बलवन्तो ऽस्त्रविदुषो नानाप्रहरणा रणे ।
    जघ्नुर्वानरसैन्यानि राक्षसाः क्रोधमूर्च्छिताः ।। ६.५३.२६ ।।।।


###Slōka 27/ श्लोक २७###


    निघ्नुतो राक्षसान् दृष्ट्वा सर्वान् वालिसुतो रणे ।
    क्रोधेन द्विगुणाविष्टः संवर्तक इवानलः ।। ६.५३.२७ ।।।।


###Slōka 28/ श्लोक २८###


    तान् राक्षसगणान् सर्वान् वृक्षमुद्यम्य वीर्यवान् ।
    अङ्गदः क्रोधताम्राक्षः सिंहः क्षुद्रमृगानिव ।चकार कदनं घोरं शक्रतुल्यपराक्रमः ।। ६.५३.२८ ।।।।


###Slōka 29/ श्लोक २९###


    अङ्गदाभिहतास्तत्र राक्षसा भीमविक्रमाः ।
    विभिन्नशिरसः पेतुर्विकृत्ता इव पादपाः ।। ६.५३.२९ ।।िव ।।।


###Slōka 30/ श्लोक ३०###


    रथैरश्वैर्ध्वजैश्चित्रैः शरीरैर्हरिरक्षसाम् ।
    रुधिरेण च सञ्छन्ना भूमिर्भयकरी तदा ।। ६.५३.३० ।।।।


###Slōka 31/ श्लोक ३१###


    हारकेयूरवस्त्रैश्च शस्त्रैश्च समलङ्कृता ।
    भूमिर्भाति रणे तत्र शारदीव यथा निशा ।। ६.५३.३१ ।।।।


###Slōka 32/ श्लोक ३२###


    अङ्गदस्य च वेगेन तद्राक्षसबलं महत् ।
    प्राकम्पत तदा तत्र पवनेनाम्बुदो यथा ।। ६.५३.३२ ।।


