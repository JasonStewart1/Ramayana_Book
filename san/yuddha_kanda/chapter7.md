युद्धकाण्डम्
===============================


## Chapter 7  / सर्गः ७##


###Slōka 1/ श्लोक १###


    इति उक्ता राक्षस इन्द्रेण राक्षसास्ते महाबलाः ।
    ऊचुः प्रान्जलयः सर्वे रावणम् राक्षस ईश्वरम् ॥६-७-१॥।।


###Slōka 2/ श्लोक २###


    द्विष्त्पक्ष्ह्मविज्ञाय नीतिबाह्यास्त्वबुद्धयः ।
    राजन् परिघ शक्ति ऋष्टि शूल पट्टस सम्कुलम् ॥६-७-२॥।।


###Slōka 3/ श्लोक ३###


    सुमहन् नो बलम् कस्माद् विषादम् भजते भवान् ।
    त्वया भोगवतीम् गत्वा निर्जताः पन्नगा युधि ॥६-७-३॥।।


###Slōka 4/ श्लोक ४###


    कैलास शिखर आवासी यक्षैर् बहुभिर् आवृतः ।
    सुमहत् कदनम् कृत्वा वश्यस् ते धनदः कृतः ॥६-७-४॥।।


###Slōka 5/ श्लोक ५###


    स महाईश्वर सख्येन श्लाघमानस् त्वया विभो ।
    निर्जितः समरे रोषाल् लोक पालो महाबलः ॥६-७-५॥।।


###Slōka 6/ श्लोक ६###


    विनिहत्य च यक्षौघान् विक्षोभ्य च विगृह्य च ।
    त्वया कैलास शिखराद् विमानम् इदम् आहृतम् ॥६-७-६॥।।


###Slōka 7/ श्लोक ७###


    मयेन दानव इन्द्रेण त्वद् भयात् सख्यम् इच्चता ।
    दुहिता तव भार्या अर्थे दत्ता राक्षस पुम्गव ॥६-७-७॥।।


###Slōka 8/ श्लोक ८###


    दानव इन्द्रो मधुर् नाम वीर्य उत्सिक्तो दुरासदः ।
    विगृह्य वशम् आनीतः कुम्भीनस्याः सुख आवहः ॥६-७-८॥।।


###Slōka 9/ श्लोक ९###


    निर्जितास् ते महाबाहो नागा गत्वा रसा तलम् ।
    वासुकिस् तक्षकः शन्खो जटी च वशम् आहृताः ॥६-७-९॥।।


###Slōka 10/ श्लोक १०###


    अक्षया बलवन्तः च शूरा लब्ध वराः पुनः ।
    त्वया सम्वत्सरम् युद्ध्वा समरे दानवा विभो ॥६-७-१०॥।।


###Slōka 11/ श्लोक ११###


    स्व बलम् समुपाश्रित्य नीता वशम् अरिम् दम ।
    मायाः च अधिगतास् तत्र बहवो राक्षस अधिप ॥६-७-११॥।।


###Slōka 12/ श्लोक १२###


    शूराः च बलवन्तः च वरुणस्य सुता रणे ।
    निर्जितास् ते महाबाग चतुर् विध बल अनुगाः ॥६-७-१२॥।।


###Slōka 13/ श्लोक १३###


    मृत्यु दण्ड महाग्राहम् शाल्मलि द्वीप मण्डितम् ।
    कालपाशमहाईचिम् यमकिम्करपन्नगम् ॥६-७-१३॥।।


###Slōka 14/ श्लोक १४###


    महाज्वरेण दुर्धर्षम् यमलोकमहार्णवम् ।
    अवगाह्य त्वया राजन् यमस्य बल सागरम् ॥६-७-१४॥।।


###Slōka 15/ श्लोक १५###


    जयः च विप्लुलः प्राप्तो मृत्युः च प्रतिषेधितः ।
    सुयुद्धेन च ते सर्वे लोकास् तत्र सुतोषिताः ॥६-७-१५॥।।


###Slōka 16/ श्लोक १६###


    क्षत्रियैर् बहुभिर् वीरैः शक्र तुल्य पराक्रमैः ।
    आसीद् वसुमती पूर्णा महद्भिर् इव पादपैः ॥६-७-१६॥।।


###Slōka 17/ श्लोक १७###


    तेषाम् वीर्य गुण उत्साहैर् न समो राघवो रणे ।
    प्रसह्य ते त्वया राजन् हताः परम दुर्जयाः ॥६-७-१७॥।।


###Slōka 18/ श्लोक १८###


    तिष्ठ वा किम् महाराज श्रमेण तव वानरान् ।
    अयमेको महारज इन्द्रजित् क्षपयिष्यति ॥६-७-१८॥।।


###Slōka 19/ श्लोक १९###


    अनेन हि महाराज महेश्वरमनुत्तमम् ।
    इष्ट्वा यज्ञम् वरो लब्धो लोके परमदुर्लभः ॥६-७-१९॥।।


###Slōka 20/ श्लोक २०###


    शक्तितोमरमीनम् च विनिकीर्णान्त्रशैवलम् ।
    गजकच्चपसम्बाधम्श्वमण्डूकसम्कुलम् ॥६-७-२०॥।।


###Slōka 21/ श्लोक २१###


    रुद्रादित्यमहाग्राहम् मरुद्वसुमहोरगम् ।
    रथश्वगजतोयौघम् पदातिपुलिनम् महत् ॥६-७-२१॥।।


###Slōka 22/ श्लोक २२###


    अनेन हि समासाद्य देवानाम् बलसागम् ।
    गृहीतो दैवतपतिर्लङ्काम् चापि प्रवेशितः ॥६-७-२२॥।।


###Slōka 23/ श्लोक २३###


    पीतामहनियोगाच्च मुक्तः शम्बरवृत्रहा ।
    गतस्त्रिविष्टपम् राजन् सर्वदेवनमस्कृतः ॥६-७-२३॥।।


###Slōka 24/ श्लोक २४###


    तमेव त्वम् महाराज विसृजेन्द्रजितम् सुतम् ।
    यावद्वानरसेनाम् ताम् परामाम् नयति क्ष्हयम् ॥६-७-२४॥।।


###Slōka 25/ श्लोक २५###


    राजन् न आपद् अयुक्ता इयम् आगता प्राकृताज् जनात् ।
    हृदि न एव त्वया कार्या त्वम् वधिष्यसि राघवम् ॥६-७-२५॥


