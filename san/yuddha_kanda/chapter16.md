युद्धकाण्डम्
===============================


## Chapter 16  / सर्गः १६##


###Slōka 1 / श्लोक १###


    सुनिविष्टम् हितम् वाक्यम् उक्तवन्तम् विभीषणम् ।
    अब्रवीत् परुषम् वाक्यम् रावणः काल चोदितः ॥६-१६-१॥।।


###Slōka 2 / श्लोक २###


    वसेत् सह सपत्नेन क्रुद्धेन आशी विषेण च ।
    न तु मित्र प्रवादेन सम्वस्च्चत्रुणा सह ॥६-१६-२॥।।


###Slōka 3 / श्लोक ३###


    जानामि शीलम् ज्ञातीनाम् सर्व लोकेषु राक्षस ।
    हृष्यन्ति व्यसनेष्वेते ज्ञातीनाम् ज्ञातयः सदा ॥६-१६-३॥।।


###Slōka 4 / श्लोक ४###


    प्रधानम् साधकम् वैद्यम् धर्म शीलम् च राक्षस ।
    ज्ञातयो ह्यनमन्यन्ते शूरम् परिभवन्ति च ॥६-१६-४॥।।


###Slōka 5 / श्लोक ५###


    नित्यम् अन्योन्य सम्हृष्टा व्यसनेष्वाततायिनः ।
    प्रच्चन्न हृदया घोरा ज्ञातयस् तु भय आवहाः ॥६-१६-५॥।।


###Slōka 6 / श्लोक ६###


    श्रूयन्ते हस्तिभिर् गीताः श्लोकाः पद्म वने पुरा ।
    पाश हस्तान् नरान् दृष्ट्वा शृणु तान् गदतो मम ॥६-१६-६॥।।


###Slōka 7 / श्लोक ७###


    नाग्निर्नान्यानि शस्त्राणि न नः पाशा भयावहाः ।
    घोराः स्वार्थप्रयुक्तास्तु ज्ञातयो नो भयावहाः  ॥६-१६-७॥।।


###Slōka 8 / श्लोक ८###


    उपायमेते वक्ष्यन्ति ग्रहणे नात्रसम्शयः ।
    कृत्स्नाद् भयाज्ज्ञातिभयम् सुकष्टम् विदितम् च नः ॥६-१६-८॥।।


###Slōka 9 / श्लोक ९###


    विद्यते गोषु सम्पन्नम् विद्यते ज्ञातितो भयम् ।
    विद्यते स्त्रीषु चापल्यम् विद्यते ज्ञातितो भयम् ॥६-१६-९॥।।


###Slōka 10 / श्लोक १०###


    ततो नेष्टम् इदम् सौम्य यदहम् लोक सत्कृतः ।
    ऐश्वर्यम् अभिजातः च रिपूणाम् मूर्ध्नि च स्थितः ॥६-१६-१०॥।।


###Slōka 11 / श्लोक ११###


    यथा पुष्करपत्रेषु पतितास्तोयबिन्दवः ।
    न श्लेषमभिगच्चन्ति तथानार्येषु सौहृदम् ॥६-१६-११॥।।


###Slōka 12 / श्लोक १२###


    यथा शरदि मेघानाम् सिञ्चातामपि गर्जताम् ।
    न भवत्यमुबसम्क्लेदस्तथानार्येषु सौहृदम् ॥६-१६-१२॥।।


###Slōka 13 / श्लोक १३###


    यथा मधुकरस्तर्षाद्रासम् विन्दन्न तिष्ठति ।
    तथा त्वमपि तत्रैव तथानार्येषु सौहृदम् ॥६-१६-१३॥।।


###Slōka 14 / श्लोक १४###


    यथा मधुकर्स्तराषात्काशपुष्पम् पिबन्नपि ।
    रसमत्र न विन्देत तथानार्येषु सौहृदम् ॥६-१६-१४॥।।


###Slōka 15 / श्लोक १५###


    यथा पूर्वम् गजः स्नात्वा गृह्य हस्तेन वै रजः ।
    दूषयत्यात्मनो देहम् तथानार्येषु सौहृदम् ॥६-१६-१५॥।।


###Slōka 16 / श्लोक १६###


    योऽन्यस्त्वेवम्विधम् ब्रूयाद् वाक्यमेतन्निशाचर ।
    अस्मिन् मुहूर्ते न भवेत् त्वाम् तु धिक् कुलपाम्सनम् ॥६-१६-१६॥।।


###Slōka 17 / श्लोक १७###


    इतिउक्तः परुषम् वाक्यम् न्यायवादी विभीषणः ।
    उत्पपात गदापाणिःचतुर्भिः सह राक्षसैः ॥६-१६-१७॥।।


###Slōka 18 / श्लोक १८###


    अब्रवीच्च तदा वाक्यम् जातक्रोधो विभीषणः ।
    अन्तरिक्षगतः श्रीमान् भ्रातरम् राक्षस अधिपम् ॥६-१६-१८॥।।


###Slōka 19 / श्लोक १९###


    स त्वम् भ्राता असि मे राजन् ब्रूहि माम् यद् यद् इच्चसि ।
    ज्येष्ठो मान्यः पितृसमो न च धर्मपथे स्थितः ॥६-१६-१९॥।।


###Slōka 20 / श्लोक २०###


    इदम् तु परुषम् वाक्यम् न क्षमामि अनृतम् तव ।
    सुनीतम् हित कामेन वाक्यम् उक्तम् दश आनन ॥६-१६-२०॥।।


###Slōka 21 / श्लोक २१###


    न गृह्णन्ति अकृत आत्मानः कालस्य वशमागताः ।
    सुलभाः पुरुषा राजन् सततम् प्रिय वादिनः ॥६-१६-२१॥।।


###Slōka 22 / श्लोक २२###


    अप्रियस्य तु पथ्यस्य वक्ता श्रोता च दुर्लभः ।
    बद्धम् कालस्य पाशेन सर्व भूत अपहारिणा ॥६-१६-२२॥।।


###Slōka 23 / श्लोक २३###


    न नश्यन्तम् उपेक्षेयम् प्रदीप्तम् शरणम् यथा ।
    दीप्त पावक सम्काशैः शितैः कान्चन भूषणैः ॥६-१६-२३॥।।


###Slōka 24 / श्लोक २४###


    न त्वाम् इच्चामि अहम् द्रष्टुम् रामेण निहतम् शरैः ।
    शूराः च बलवन्तः च कृत अस्त्राः च नर आजिरे ॥६-१६-२४॥।।


###Slōka 25 / श्लोक २५###


    काल अभिपन्ना सीदन्ति यथा वालुक सेतवः ।
    तनर्षयतु यच्चोक्तम् गुरुत्वाद्धितमिच्चता ॥६-१६-२५॥।।


###Slōka 26 / श्लोक २६###


    आत्मानम् सर्वथा रक्ष पुरीम् च इमाम् सराक्षसाम् ।
    स्वस्ति ते अस्तु गमिष्यामि सुखी भव मया विना ॥६-१६-२६॥।।


###Slōka 27 / श्लोक २७###


    निवार्यमाणस्य मया हित एषिणा ।
    न रोचते ते वचनम् निशा चर ।परीत काला हि गत आयुषो नरा ।हितम् न गृह्णन्ति सुहृद्भिर् ईरितम् ॥६-१६-२७॥


