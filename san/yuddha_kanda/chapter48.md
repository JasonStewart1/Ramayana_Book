युद्धकाण्डम्
===============================


## Chapter 48  / सर्गः ४८##


###Slōka 1/ श्लोक १###


    भर्तारं निहतं दृष्ट्वा लक्ष्मणं च महावलम् ।
    विललाप भृशं सीता करुणं शोककर्शिता ।। ६.४८.१ ।।।।


###Slōka 2/ श्लोक २###


    ऊचुर्लक्षणिनो ये मां पुत्रिण्यविधवेति च ।
    ते ऽद्य सर्वे हते रामे ज्ञानिनो ऽनृतवादिनः ।। ६.४८.२ ।।।।


###Slōka 3/ श्लोक ३###


    यज्वनो महिषीं ये मामूचुः पत्नीं च सत्रिणः ।
    ते ऽद्य सर्वे हते रामे ज्ञानिनो ऽनृतवादिनः ।। ६.४८.३ ।।।।


###Slōka 4/ श्लोक ४###


    ऊचुः संश्रवणे ये मां द्विजाः कार्तान्तिकाः शुभाम् ।
    ते ऽद्य सर्वे हते रामे ज्ञानिनो ऽनृतवादिनः ।। ६.४८.४ ।।।।


###Slōka 5/ श्लोक ५###


    वीरपार्थिवपत्नी त्वं ये धन्येति च मां विदुः ।
    ते ऽद्य सर्वे हते रामे ज्ञानिनो ऽनृतवादिनः ।। ६.४८.५ ।।।।


###Slōka 6/ श्लोक ६###


    इमानि खलु पद्मानि पादयोर्यैः किल स्त्रियः ।
    आधिराज्ये ऽभिषिच्यन्ते नरेन्द्रैः पतिभिः सह ।। ६.४८.६ ।।।।


###Slōka 7/ श्लोक ७###


    वैधव्यं यान्ति यैर्नार्यो लक्षणैर्भाग्यदुर्लभाः ।
    नात्मनस्तानि पश्यामि पश्यन्ती हतलक्षणा ।। ६.४८.७ ।।।।


###Slōka 8/ श्लोक ८###


    सत्यनामानि पद्मानि स्त्रीणामुक्तानि लक्षणैः ।
    तान्यद्य निहते रामे वितथानि भवन्ति मे ।। ६.४८.८ ।।।।


###Slōka 9/ श्लोक ९###


    केशाः सूक्ष्माः समा नीला भ्रुवौ चासङ्गते मम ।
    वृत्ते चारोमशे जङ्घे दन्ताश्चाविरला मम ।। ६.४८.९ ।।।।


###Slōka 10/ श्लोक १०###


    शङ्खे नेत्रे करौ पादौ गुल्फावूरू च मे चितौ ।
    अनुवृत्तनखाः स्निग्धाः समाश्चाङ्गुलयो मम ।। ६.४८.१० ।।।।


###Slōka 11/ श्लोक ११###


    स्तनौ चाविरलौ पीनौ ममेमौ मग्नचूचुकौ ।
    मग्ना चोत्सङ्गिनी नाभिः पार्श्वोरस्काश्च मे चिताः ।। ६.४८.११ ।।।।


###Slōka 12/ श्लोक १२###


    मम वर्णो मणिनिभो मृदून्यङ्गरुहाणि च ।
    प्रतिष्ठितां द्वादशभिर्मामूचुः शुभलक्षणाम् ।। ६.४८.१२ ।।।।


###Slōka 13/ श्लोक १३###


    समग्रयवमच्छिद्रं पाणिपादं च वर्णवत् ।
    मन्दस्मितेत्येव च मां कन्यालक्षणिनो द्विजाः ।। ६.४८.१३ ।।।।


###Slōka 14/ श्लोक १४###


    आधिराज्ये ऽभिषेको मे ब्राह्मणैः पतिना सह ।
    कृतान्तकुशलैरुक्तं तत्सर्वं वितथीकृतम् ।। ६.४८.१४ ।।।।


###Slōka 15/ श्लोक १५###


    शोधयित्वा जनस्थानं प्रवृत्तिमुपलभ्य च ।
    तीर्त्वा सागरमक्षोभ्यं भ्रातरौ गोष्पदे हतौ ।। ६.४८.१५ ।।।।


###Slōka 16/ श्लोक १६###


    ननु वारुणमाग्नेयमैन्द्रं वायव्यमेव च ।
    अस्त्रं ब्रह्मशिरश्चैव राघवौ प्रत्यपद्यताम् ।। ६.४८.१६ ।।।।


###Slōka 17/ श्लोक १७###


    अदृश्यमानेन रणे मायया वासवोपमौ ।
    मम नाथावनाथाया निहतौ रामलक्ष्मणौ ।। ६.४८.१७ ।।।।


###Slōka 18/ श्लोक १८###


    न हि दृष्टिपथं प्राप्य राघवस्य रणे रिपुः ।
    जीवन् प्रतिनिवर्तेत यद्यपि स्यान्मनोजवः ।। ६.४८.१८ ।।।।


###Slōka 19/ श्लोक १९###


    न कालस्यातिभारो ऽस्ति कृतान्तश्च सुदुर्जयः ।
    यत्र रामः सह भ्रात्रा शेते युधि निपातितः ।। ६.४८.१९ ।।।।


###Slōka 20/ श्लोक २०###


    न शोचामि तथा रामं लक्ष्मणं च महाबलम् ।
    नात्मानं जननीं वापि यथा श्वश्रूं तपस्विनीम् ।। ६.४८.२० ।।।।


###Slōka 21/ श्लोक २१###


    सा ऽनुचिन्तयते नित्यं समाप्तव्रतमागतम् ।
    कदा द्रक्ष्यामि सीतां च लक्ष्मणं च सराघवम् ।। ६.४८.२१ ।।।।


###Slōka 22/ श्लोक २२###


    परिदेवयमानां तां राक्षसी त्रिजटा ऽब्रवीत् ।
    । ६.४८.२२ ।।।।


###Slōka 23/ श्लोक २३###


    मा विषादं कृथा देवि भर्ता ऽयं तव जीवति ।
    । ६.४८.२३ ।।।।


###Slōka 24/ श्लोक २४###


    कारणानि च वक्ष्यामि महान्ति सदृशानि च ।
    यथेमौ जीवतो देवि भ्रातरौ रामलक्ष्मणौ ।। ६.४८.२४ ।।।।


###Slōka 25/ श्लोक २५###


    नहि कोपपरीतानि हर्षपर्युत्सुकानि च ।
    भवन्ति युधि योधानां मुखानि निहते पतौ ।। ६.४८.२५ ।।।।


###Slōka 26/ श्लोक २६###


    इदं विमानं वैदेहि पुष्पकं नाम नामतः ।
    दिव्यं त्वां धारयेन्नैवं यद्येतौ गतजीवितौ ।। ६.४८.२६ ।।।।


###Slōka 27/ श्लोक २७###


    हतवीरप्रधानां हि हतौत्साहा निरुद्यमा ।
    सेना भ्रमति सङ्ख्येषु हतकर्णेव नौर्जले ।। ६.४८.२७ ।।।।


###Slōka 28/ श्लोक २८###


    इयं पुनरसम्भ्रान्ता निरुद्विग्ना तरस्विनी ।
    सेना रक्षति काकुत्स्थौ मया प्रीत्या निवेदितौ ।। ६.४८.२८ ।।।।


###Slōka 29/ श्लोक २९###


    सा त्वं भव सुविस्रब्धा अनुमानैः सुखोदयैः ।
    अहतौ पश्य काकुत्स्थौ स्नेहादेतद् ब्रवीमि ते ।। ६.४८.२९ ।।।।


###Slōka 30/ श्लोक ३०###


    अनृतं नोक्तपूर्वं मे न च वक्ष्ये कदाचन ।
    चारित्रसुखशीलत्वात् प्रविष्टा ऽसि मनो मम ।। ६.४८.३० ।।।।


###Slōka 31/ श्लोक ३१###


    नेमौ शक्यौ रणे जेतुं सेन्द्रैरपि सुरासुरैः ।
    तादृशं दर्शनं दृष्ट्वा मया चावेदितं तव ।इदं च सुमहच्चिह्नं शनैः पश्यस्व मैथिलि ।। ६.४८.३१ ।।।।


###Slōka 32/ श्लोक ३२###


    निस्सञ्ज्ञावप्युभावेतौ नैव लक्ष्मीर्वियुज्यते ।
    प्रायेण गतसत्त्वानां पुरुषाणां गतायुषाम् ।दृश्यमानेषु वक्त्रेषु परं भवति वैकृतम् ।। ६.४८.३२ ।।।।


###Slōka 33/ श्लोक ३३###


    त्यज शोकं च मोहं च दुःखं च जनकात्मजे ।
    रामलक्ष्मणयोरर्थे नाद्य शक्यमजीवितुम् ।। ६.४८.३३ ।।।।


###Slōka 34/ श्लोक ३४###


    श्रुत्वा तु वचनं तस्याः सीता सुरसुतोपमा ।
    कृताञ्जलिरुवाचेदमेवमस्त्विति मैथिली ।। ६.४८.३४ ।।।।


###Slōka 35/ श्लोक ३५###


    विमानं पुष्पकं तत्तु सन्निवर्त्य मनोजवम् ।
    दीना त्रिजटया सीता लङ्कामेव प्रवेशिता ।। ६.४८.३५ ।।।।


###Slōka 36/ श्लोक ३६###


    ततस्त्रिजटया सार्धं पुष्पकादवरुह्य सा ।
    अशोकवनिकामेव राक्षसीभिः प्रवेशिता ।। ६.४८.३६ ।।।।


###Slōka 37/ श्लोक ३७###


    प्रविश्य सीता बहुवृक्षषण्डां तां राक्षसेन्द्रस्य विहारभूमिम् ।
    सम्प्रेक्ष्य सञ्चिन्त्य च राजपुत्रौ परं विषादं समुपाजगाम ।। ६.४८.३७ ।।


