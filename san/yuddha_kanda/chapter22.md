युद्धकाण्डम्
===============================


## Chapter 22  / सर्गः २२##


###Slōka 1###


    अथोवाच रघुश्रेष्ठः सागरम् दारुणम् वचः ।
    अद्य त्वाम् शोषयिष्यामि सपातालम् महार्णव ॥६-२२-१॥।।


###Slōka 2###


    शरनिर्दग्धतोयस्य परिशुष्कस्य सागर ।
    मया निहतसत्त्वस्य पाम्सुरुत्पद्यते महान् ॥६-२२-२॥।।


###Slōka 3###


    मत्कार्मुकनिसृष्टेन शरवर्षेण सागर ।
    परम् तीरम् गमिष्यन्ति पद्भिरेव प्लवङ्गमाः ॥६-२२-३॥।।


###Slōka 4###


    विचिन्वन्नाभिजानासि पौरुषम् वापि विक्रमम् ।
    दाव्नवालय सम्तापम् मत्तो नाम गमिष्यसि ॥६-२२-४॥।।


###Slōka 5###


    ब्राह्मेणास्त्रेण सम्योज्य ब्रह्मदण्डनिभम् शरम् ।
    सम्योज्य धनुषि श्रे ष्ठे विचकर्ष महाबलः ॥६-२२-५॥।।


###Slōka 6###


    तस्मिन्विकृष्टे सहसा राघवेण शरासने ।
    रोदसी सम्पफालेव पर्वताश्च चकम्पिरे ॥६-२२-६॥।।


###Slōka 7###


    तमश्च लोकमावव्रे दिशश्च न चकाशिरे ।
    प्रतिचुक्षुभिरे चाशु सराम्सि सरितस्तदा ॥६-२२-७॥।।


###Slōka 8###


    तिर्यक् च सह नक्षत्रैः सम्गतौ चन्द्रभास्करौ ।
    भास्कराम्शुभिरादीप्तम् तमसा च समावृतम् ॥६-२२-८॥।।


###Slōka 9###


    प्रचकाशे तदाकाशमुल्काशतविदीपितम् ।
    अन्तरिक्षाच्च निर्घाता निर्जग्मुरतुलस्वनाः ॥६-२२-९॥।।


###Slōka 10###


    वपुःप्रकर्षेण ववुर्दिव्यमारुतपङ्क्त्यः ।
    बभञ्ज च तदा वृक्षान् जलदानुद्वहन् मुहुः ॥६-२२-१०॥।।


###Slōka 11###


    आरुजम्श्चैव शैलाग्रान् शिखराणि बभञ्ज च ।
    दिवि च स्म महावेगाः सम्हताः समहास्वनाः ॥६-२२-११॥।।


###Slōka 12###


    मुमुचुर्वैद्युतानग्नीम्स्ते महाशनयस्तदा ।
    यानि भूतानि दृश्यानि चुक्रुशुश्चाशनेः समम् ॥६-२२-१२॥।।


###Slōka 13###


    अदृश्यानि च भूतानि मुमुचुर्भैरवस्वनम् ।
    शिश्यरे चाभिभूतानि सम्त्रस्ताम्यद्विजन्ति च ॥६-२२-१३॥।।


###Slōka 14###


    सम्प्रविव्यथिरे चापि न च पस्पन्दिरे भयात् ।
    सहभूतैः सतोयोर्मिः सनागः सहराक्षसः ॥६-२२-१४॥।।


###Slōka 15###


    सहसाभूत्ततो वेगाद्भीमवेगो महोदधिः ।
    योजनम् व्यतिचक्राम वेलामन्यत्र सम्प्लवात् ॥६-२२-१५॥।।


###Slōka 16###


    तम् तथा समतिक्रान्तम् नातिचक्राम राघवः ।
    समुद्धतममित्रघ्नो रामो नदनदीपतिम् ॥६-२२-१६॥।।


###Slōka 17###


    ततो मध्यात् समुद्रस्य सागरः स्वयम् उत्थितः ।
    उदयन् हि महाशैलान् मेरोर् इव दिवा करः ॥६-२२-१७॥।।


###Slōka 18###


    पन्नगैः सह दीप्त आस्यैः समुद्रः प्रत्यदृश्यत ।
    स्निग्ध वैदूर्य सम्काशो जाम्बू नद विभूषितः ॥६-२२-१८॥।।


###Slōka 19###


    रत्न माल्य अम्बर धरः पद्म पत्र निभ ईक्षणः ।
    सर्वपुष्पमयीम् दिव्याम् शिरसा धारयन् स्रजम् ॥६-२२-१९॥।।


###Slōka 20###


    जातरूपमयैश्चैव तपनीयविभूषितो भूषणोत्तमैः ।
    आत्मजानाम् च रत्नानाम् भूषितो भूषणोत्तमैः ॥६-२२-२०॥।।


###Slōka 21###


    धातुभिर्मण्डितः शैलो विविधैर्हमवानिव ।
    एकावलीमध्यगतम् तरलम् पाण्डरप्रभम् ॥६-२२-२१॥।।


###Slōka 22###


    विपुलेनोरसा बिभ्रत्कौस्तुभस्य सहोदरम् ।
    आघूर्णिततरङ्गौघःकालिकानिलसम्कुलः ॥६-२२-२२॥।।


###Slōka 23###


    गङ्गासिन्धुप्रधानाभिरापगाभिः समावृतः ।
    देवतानाम् सरूपाभिर्नानारूपाभिरीश्वरः ॥६-२२-२३॥।।


###Slōka 24###


    सागरः समतिक्रम्य पूर्वम् आमन्त्र्य वीर्यवान् ।
    अब्रवीत् प्रान्जलिर् वाक्यम् राघवम् शर पाणिनम् ॥६-२२-२४॥।।


###Slōka 25###


    पृथिवी वायुर् आकाशम् आपो ज्योतिः च राघवः ।
    स्वभावे सौम्य तिष्ठन्ति शाश्वतम् मार्गम् आश्रिताः ॥६-२२-२५॥।।


###Slōka 26###


    तत् स्वभावो मम अपि एष यद् अगाधो अहम् अप्लवः ।
    विकारस् तु भवेद् राध एतत् ते प्रवदामि अहम् ॥६-२२-२६॥।।


###Slōka 27###


    न कामान् न च लोभाद् वा न भयात् पार्थिव आत्मज ।
    रागान्नक्राकुलजलम् स्तम्भयेयम् कथम्चन ॥६-२२-२७॥।।


###Slōka 28###


    विधास्ये येन गन्तासि विषहिष्ये ह्यहम् तथा ।
    न ग्राहा विधमिष्यन्ति यावत्सेना तरिष्यति ॥६-२२-२८॥।।


###Slōka 29###


    हरीणाम् तरणे राम करिष्यामि यथास्थलम् ।
    तमब्रवीत्तदा रामः शृणु मे वरुणालय ॥६-२२-२९॥।।


###Slōka 30###


    अमोघोऽयम् महाबाणः कस्मिन् देशे निपात्यताम् ।
    रामस्य वचनम् श्रुत्वा तम् च दृष्ट्वा महाशरम् ॥६-२२-३०॥।।


###Slōka 31###


    महोदधिर्महातेजा राघवम् वाक्यमब्रवीत् ।
    उत्तरेणावकाशोऽस्ति कश्चित्पुण्यतरो मम ॥६-२२-३१॥।।


###Slōka 32###


    द्रुमकुल्य इति ख्यातो लोके ख्यातो यथा भवान् ।
    उग्रदर्शनकर्माणो बहवस्तत्र दस्यवः ॥६-२२-३२॥।।


###Slōka 33###


    आभीरप्रमुखाः पापाः पिबन्ति सलिलम् मम ।
    तैर्न तत्स्पर्शनम् पापम् सहेयम् पापकर्मभिः ॥६-२२-३३॥।।


###Slōka 34###


    अमोघः क्रियताम् राम तत्र तेषु शरोत्तमः ।
    तस्य तद्वचनम् श्रुत्वा सागरस्य महात्मनः ॥६-२२-३४॥।।


###Slōka 35###


    मुमोच तम् शरम् दीप्तम् परम् सागरदर्शनात् ।
    तेन तन्मरुकान्तारम् प्^इथिव्याम् किल विश्रुतम् ॥६-२२-३५॥।।


###Slōka 36###


    विपातितः शरो यत्र वज्राशनिसमप्रभः ।
    ननाद च तदा तत्र वसुधा शल्यपीडिता ॥६-२२-३६॥।।


###Slōka 37###


    तस्माद्बाणमुखात्तोयमुत्पपात रसातलात् ।
    स बभूव तदा कूपो व्रण इत्येव विश्रुतः ॥६-२२-३७॥।।


###Slōka 38###


    सततम् चोत्थितम् तोयम् समुद्रस्येव दृश्यते ।
    अवदारणशब्दश्च दारुणः समपद्यत ॥६-२२-३८॥।।


###Slōka 39###


    तस्मात्तद्बाणपातेन अपः कुक्षिष्वशोषयत् ।
    विख्यातम् त्रिषु लोकेषु मधुकान्तारमेव च ॥६-२२-३९॥।।


###Slōka 40###


    शोषयित्वा तु तम् कुक्षिम् रामो दशरथात्मजः ।
    वरम् तस्मै ददौ विद्वान्मरवेऽमरविक्रमः ॥६-२२-४०॥।।


###Slōka 41###


    पशव्यश्चाल्परोगश्च फलमूलरसायुतः ।
    बहुस्नेहो बहुक्षीरः सुगन्धिर्विविधौषधिः ॥६-२२-४१॥।।


###Slōka 42###


    एवमेतैर्गुणैर्युक्तो बहिभिः सम्युतो मरुः ।
    रामस्य वरदानाच्च शिवः पन्था बभूव ह ॥६-२२-४२॥।।


###Slōka 43###


    तस्मिन् दग्धे तदा कुक्षौ समुद्रः सरिताम् पतिः ।
    राघवम् सर्वशास्त्रज्ञमिदम् वचनम्ब्रवीत् ॥६-२२-४३॥।।


###Slōka 44###


    अयम् सौम्य नलो नाम तनुजो विश्व कर्मणः ।
    पित्रा दत्त वरः श्रीमान् प्रतिमो विश्व कर्मणः ॥६-२२-४४॥।।


###Slōka 45###


    एष सेतुम् महाउत्साहः करोतु मयि वानरः ।
    तम् अहम् धारयिष्यामि तथा हि एष यथा पिता ॥६-२२-४५॥।।


###Slōka 46###


    एवम् उक्त्वा उदधिर् नष्टः समुत्थाय नलस् ततः ।
    अब्रवीद् वानर श्रेष्ठो वाक्यम् रामम् महाबलः ॥६-२२-४६॥।।


###Slōka 47###


    अहम् सेतुम् करिष्यामि विस्तीर्णे वरुण आलये ।
    पितुः सामर्थ्यम् आस्थाय तत्त्वम् आह महाउदधिः ॥६-२२-४७॥।।


###Slōka 48###


    असौ तु सागरो भीमः सेतुकर्मदिदृक्षया ।
    ददौ दण्डभयाद्गाधम् राघवाय महोदधिः ॥६-२२-४८॥।।


###Slōka 49###


    मम मातुर् वरो दत्तो मन्दरे विश्व कर्मणा ।
    औरसस् तस्य पुत्रो अहम् सदृशो विश्व कर्मणा ॥६-२२-४९॥।।


###Slōka 50###


    औरसस्तस्य पुत्रोऽहम् सदृशो विश्वकर्मणा।
    स्मारितोऽस्म्यहमेतेन तत्त्वमाह महोदधिः ॥६-२२-५०॥।।


###Slōka 51###


    न च अपि अहम् अनुक्तो वै प्रब्रूयाम् आत्मनो गुणान् ।
    समर्थ्श्चाप्यहम् सेतुम् कर्तुम् वै वरुणालये ॥६-२२-५१॥।।


###Slōka 52###


    तस्मादद्यैव बध्नन्तु सेतुम् वानरपुङ्गवाः ।
    ततो निसृष्ट रामेण सर्वतो हरि यूथपाः ॥६-२२-५२॥।।


###Slōka 53###


    अभिपेतुर् महाअरण्यम् हृष्टाः शत सहस्रशः ।
    ते नगान् नग सम्काशाः शाखा मृग गण ऋषभाः ॥६-२२-५३॥।।


###Slōka 54###


    बभन्जुर् वानरास् तत्र प्रचकर्षुः च सागरम् ।
    ते सालैः च अश्व कर्णैः च धवैर् वम्शैः च वानराः ॥६-२२-५४॥।।


###Slōka 55###


    कुटजैर् अर्जुनैस् तालैस् तिकलैस् तिमिशैर् अपि ।
    बिल्वकैः सप्तपर्णैश्च कर्णिकारैश्च पुष्पितैः ॥६-२२-५५॥।।


###Slōka 56###


    चूतैः च अशोक वृक्षैः च सागरम् समपूरयन् ।
    समूलामः च विमूलामः च पादपान् हरि सत्तमाः ॥६-२२-५६॥।।


###Slōka 57###


    इन्द्र केतून् इव उद्यम्य प्रजह्रुर् हरयस् तरून् ।
    तालान् दाडिमगुल्माम्श्च नारिकेलविभीतकान् ॥६-२२-५७॥।।


###Slōka 58###


    करीरान् बकुलान्निम्बान् समाजह्रुरितस्ततः ।
    हस्तिमात्रान् महाकायाः पाषाणाम्श्च महाबलाः ॥६-२२-५८॥।।


###Slōka 59###


    पर्वताम्श्च समुत्पाट्य यन्त्रैः परिवहन्ति च ।
    प्रक्षिप्यमाणैर् अचलैः सहसा जलम् उद्धतम् ॥६-२२-५९॥।।


###Slōka 60###


    समुत्पतितम् आकाशम् अपासर्पत् ततस् ततः ।
    समुद्रम् क्षोभयामासुर्निपतन्तः समन्ततः ॥६-२२-६०॥।।


###Slōka 61###


    सूत्राण्यन्ये प्रगृह्णन्ति ह्यायतम् शतयोजनम् ।
    नलः चक्रे महासेतुम् मध्ये नद नदी पतेः ॥६-२२-६१॥।।


###Slōka 62###


    स तदा क्रियते सेतुर्वानरै र्घोरकर्मभिः ।
    दण्डनन्ये प्रगृह्णन्ति विचिन्वन्ति तथापरे ॥६-२२-६२॥।।


###Slōka 63###


    वानरैः शतशस्तत्र रामस्यज्ञापुरःसरैः ।
    मेघाभैः पर्वताभश्च तृणैः काष्ठैर्बबन्धरे ॥६-२२-६३॥।।


###Slōka 64###


    पुष्पिताग्रैश्च तरुभिः सेतुम् बध्नन्ति वानराः ।
    पाषाणाम्श्च गिरिप्रख्यान् गिरीणाम् शिखराणि च ॥६-२२-६४॥।।


###Slōka 65###


    दृश्यन्ते परिधावन्तो गृह्य दानवसम्निभाः ।
    शिलानाम् क्षिप्यमाणानाम् शैलानाम् तत्र पात्यताम् ॥६-२२-६५॥।।


###Slōka 66###


    बभूव तुमुलः शब्दस् तदा तस्मिन् महाउदधौ ।
    कृतानि प्रथमेनाह्ना योजनानि चतुर्दश ॥६-२२-६६॥।।


###Slōka 67###


    प्रहृष्टैजसम्काशैस्त्वरमाणैः प्लवङ्गमैः ।
    द्वितीयेन तथैवाह्ना योजनानि तु विशतिः ॥६-२२-६७॥।।


###Slōka 68###


    कृतानि प्लवगैस्तूर्णम् भीमकायैर्महाबलैः ।
    अह्ना तृतीयेन तथा योजनानि तु सागरे ॥६-२२-६८॥।।


###Slōka 69###


    त्वरमाणैर्महाकयैरेकविम्शतिरेव च ।
    चतुर्थेन तथा चाह्ना द्वाविम्शतिरथापि वा ॥६-२२-६९॥।।


###Slōka 70###


    योजनानि महावेगैः कृतानि त्वरितैस्ततः ।
    पञ्चमेन तथा चाह्ना प्लवगैः क्षिप्रकारिभिः ॥६-२२-७०॥।।


###Slōka 71###


    योजनानि त्रयोविम्शत्सुवेलमधिकृत्य वै ।
    स वानरवरः श्रीमान् विश्वकर्मात्मजो बली ॥६-२२-७१॥।।


###Slōka 72###


    बबन्ध सागरे सेतुम् यथा चास्य तथा पिता ।
    स नलेन कृतः सेतुः सागरे मकर आलये ॥६-२२-७२॥।।


###Slōka 73###


    शुशुभे सुभगः श्रीमान् स्वाती पथ इव अम्बरे ।
    ततो देवाः सगन्धर्वाः सिद्धाः च परम ऋषयः ॥६-२२-७३॥।।


###Slōka 74###


    आगम्य गगने तस्थुर्द्रष्टुकामास्तदद्भुतम् ।
    दशयोजनविस्तीर्णम् शतयोजन मायतम् ॥६-२२-७४॥।।


###Slōka 75###


    ददृशुर्देवगन्धर्वा नलसेतुम् सुदुष्करम् ।
    आप्लवन्तः प्लवन्तः च गर्जन्तः च प्लवम् गमाः ॥६-२२-७५॥।।


###Slōka 76###


    तम् अचिन्त्यम् असह्यम् च अद्भुतम् लोम हर्षणम् ।
    ददृशुः सर्व भूतानि सागरे सेतु बन्धनम् ॥६-२२-७६॥।।


###Slōka 77###


    तानि कोटि सहस्राणि वानराणाम् महाओजसाम् ।
    बध्नन्तः सागरे सेतुम् जग्मुः पारम् महाउदधेः ॥६-२२-७७॥।।


###Slōka 78###


    विशालः सुकृतः श्रीमान् सुभूमिः सुसमाहितः ।
    अशोभत महासेतुः सीमन्त इव सागरे ॥६-२२-७८॥।।


###Slōka 79###


    ततः परे समुद्रस्य गदा पाणिर् विभीषणः ।
    परेषाम् अभिघत अर्थम् अतिष्ठत् सचिवैः सह ॥६-२२-७९॥।।


###Slōka 80###


    सुग्रीवस्तु ततः प्राह रामम् सत्यपराक्रमम् ।
    हनुमन्तम् त्वमारोह अङ्गदम् त्वथ लक्ष्मणः ॥६-२२-८०॥।।


###Slōka 81###


    अयम् हि विपुलो वीर सागरो मकरालयः ।
    वैहायसौ युवामेतौ वानरौ धारयिष्यतः ॥६-२२-८१॥।।


###Slōka 82###


    अग्रतस् तस्य सैन्यस्य श्रीमान् रामः सलक्ष्मणः ।
    जगाम धन्वी धर्म आत्मा सुग्रीवेण समन्वितः ॥६-२२-८२॥।।


###Slōka 83###


    अन्ये मध्येन गच्चन्ति पार्श्वतो अन्ये प्लवम् गमाः ।
    सलिले प्रपतन्ति अन्ये मार्गम् अन्ये न लेभिरे ॥६-२२-८३॥।।


###Slōka 84###


    केचिद् वैहायस गताः सुपर्णा इव पुप्लुवुः ।
    घोषेण महता घोषम् सागरस्य समुच्च्रितम् ॥६-२२-८४॥।।


###Slōka 85###


    भीमम् अन्तर् दधे भीमा तरन्ती हरि वाहिनी ।
    वानराणाम् हि सा तीर्णा वाहिनी नल सेतुना ॥६-२२-८५॥।।


###Slōka 86###


    तीरे निविविशे राज्ञा बहु मूल फल उदके ।
    तद् अद्भुतम् राघव कर्म दुष्करम् ।समीक्ष्य देवाः सह सिद्ध चारणैः ।उपेत्य रामम् सहिता महर्षिभिः ।समभ्यषिन्चन् सुशुभिअर् जलैः पृथक् ॥६-२२-८६॥।।


###Slōka 87###


    जयस्व शत्रून् नर देव मेदिनीम् ।
    ससागराम् पालय शाश्वतीः समाः ।इति इव रामम् नर देव सत्कृतम् ।शुभैर् वचोभिर् विविधैर् अपूजयन् ॥६-२२-८७॥


