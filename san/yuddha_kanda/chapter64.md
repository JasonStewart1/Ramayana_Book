युद्धकाण्डम्
===============================


## Chapter 64  / सर्गः ६४##


###Slōka 1/ श्लोक १###


    तदुक्तमतिकायस्य बलिनो बाहुशालिनः।
    कुम्भकर्णस्य वचनं श्रुत्वोवाच महोदरः ।। ६.६४.१ ।।


###Slōka 2/ श्लोक २###


    कुम्भकर्ण कुले जातो धृष्टः प्राकृतदर्शनः।
    अवलिप्तो न शक्नोषि कृत्यं सर्वत्र वेदितुम् ।। ६.६४.२ ।।


###Slōka 3/ श्लोक ३###


    न हि राजा न जानीते कुम्भकर्ण नयानयौ।
    त्वं तु कैशोरकाद्धृष्टः केवलं वक्तुमिच्छसि ।। ६.६४.३ ।।


###Slōka 4/ श्लोक ४###


    स्थानं वृद्धिं च हानिं च देशकालविभागवित्।
    आत्मनश्च परेषां च बुध्यते राक्षसर्षभः ।। ६.६४.४ ।।


###Slōka 5/ श्लोक ५###


    यत्तु शक्यं बलवता कर्तुं प्राकृतबुद्धिना।
    अनुपासितवृद्धेन कः कुर्यात्तादृशं बुधः ।। ६.६४.५ ।।


###Slōka 6/ श्लोक ६###


    यांस्तु धर्मार्थकामांस्त्वं ब्रवीषि पृथगाश्रयान्।
    अनुबोद्धुं स्वभावे तान्नहि लक्षणमस्ति ते ।। ६.६४.६ ।।


###Slōka 7/ श्लोक ७###


    कर्म चैव हि सर्वेषां कारणानां प्रयोजकम्।
    श्रेयः पापीयसां चात्र फलं भवति कर्मणाम् ।। ६.६४.७ ।।


###Slōka 8/ श्लोक ८###


    निश्श्रेयसफलावेव धर्मार्थावितरावपि।
    अधर्मानर्थयोः प्राप्तिः फलं च प्रत्यवायिकम् ।। ६.६४.८ ।।


###Slōka 9/ श्लोक ९###


    एहलौकिकपारत्रं कर्म पुम्भिर्निषेव्यते।
    कर्माण्यपि तु कल्याणि लभते काममास्थितः ।। ६.६४.९ ।।


###Slōka 10/ श्लोक १०###


    तत्र क्लृप्तमिदं राज्ञा हृदि कार्यं मतं च नः।
    शत्रौ हि साहसं यत् स्यात् किमिवात्रापनीयताम् ।। ६.६४.१० ।।


###Slōka 11/ श्लोक ११###


    एकस्यैवाभियाने तु हेतुर्यः प्रकृतस्त्वया।
    तत्राप्यनुपपन्नं ते वक्ष्यामि यदसाधु च ।। ६.६४.११ ।।


###Slōka 12/ श्लोक १२###


    येन पूर्वं जनस्थाने बहवो ऽतिबला हताः।
    राक्षसा राघवं तं त्वं कथमेको जयिष्यसि ।। ६.६४.१२ ।।


###Slōka 13/ श्लोक १३###


    ये पुरा निर्जितास्तेन जनस्थाने महौजसः।
    राक्षसांस्तान् पुरे सर्वान् भीतानद्यापि पश्यसि ।। ६.६४.१३ ।।


###Slōka 14/ श्लोक १४###


    तं सिंहमिव सङ्क्रुद्धं रामं दशरथात्मजम्।
    सर्पं सुप्तमिवाबुध्य प्रबोधयितुमिच्छसि ।। ६.६४.१४ ।।


###Slōka 15/ श्लोक १५###


    ज्वलन्तं तेजसा नित्यं क्रोधेन च दुरासदम्।
    कस्तं मृत्युमिवासह्यमासादयितुमर्हति ।। ६.६४.१५ ।।


###Slōka 16/ श्लोक १६###


    संशयस्थमिदं सर्वं शत्रोः प्रतिसमासने।
    एकस्य गमनं तत्र नहि मे रोचते भृशम् ।। ६.६४.१६ ।।


###Slōka 17/ श्लोक १७###


    हीनार्थः सुसमृद्धार्थं को रिपुं प्राकृतं यथा।
    निश्चित्य जीवितत्यागे वशमानेतुमिच्छति ।। ६.६४.१७ ।।


###Slōka 18/ श्लोक १८###


    यस्य नास्ति मनुष्येषु सदृशो राक्षसोत्तम।
    कथमाशंससे योद्धुं तुल्येनेन्द्रविवस्वतोः ।। ६.६४.१८ ।।


###Slōka 19/ श्लोक १९###


    एवमुक्त्वा तु संरब्धः कुम्भकर्णं महोदरः।
    उवाच रक्षसां मध्ये रावणं लोकरावणम् ।। ६.६४.१९ ।।


###Slōka 20/ श्लोक २०###


    लब्ध्वा पुनस्त्वं वैदेहीं किमर्थं सम्प्रजल्पसि।
    यदीच्छसि तदा सीता वशगा ते भविष्यति ।। ६.६४.२० ।।


###Slōka 21/ श्लोक २१###


    दृष्टः कश्चिदुपायो मे सीतोपस्थानकारकः।
    रुचिरश्चेत् स्वया बुद्ध्या राक्षसेश्वर तं शृणु ।। ६.६४.२१ ।।


###Slōka 22/ श्लोक २२###


    अहं द्विजिह्वः संह्रादी कुम्भकर्णो वितर्दनः।
    पञ्च रामवधायैते निर्यान्तीत्यवघोषय ।। ६.६४.२२ ।।


###Slōka 23/ श्लोक २३###


    ततो गत्वा वयं युद्धं दास्यामस्तस्य यत्नतः।
    जेष्यामो यदि ते शत्रून्नोपायैः कृत्यमस्ति नः ।। ६.६४.२३ ।।


###Slōka 24/ श्लोक २४###


    अथ जीवति नः शत्रुर्वयं च कृतसंयुगाः।
    ततस्तदभिपत्स्यामो मनसा यत् समीक्षितम् ।। ६.६४.२४ ।।


###Slōka 25/ श्लोक २५###


    वयं युद्धादिहैष्यामो रुधिरेण समुक्षिताः।
    विदार्यं स्वतनुं बाणै रामनामाङ्कितैः शितैः ।। ६.६४.२५ ।।


###Slōka 26/ श्लोक २६###


    भक्षितो राघवो ऽस्माभिर्लक्ष्मणश्चेति वादिनः।
    तव पादौ ग्रहीष्यामस्त्वं नः कामं प्रपूरय ।। ६.६४.२६ ।।


###Slōka 27/ श्लोक २७###


    ततो ऽवघोषय पुरे गजस्कन्धेन पार्थिव।
    हतो रामः सह भ्रात्रा ससैन्य इति सर्वतः ।। ६.६४.२७ ।।


###Slōka 28/ श्लोक २८###


    प्रीतो नाम ततो भूत्वा भृत्यानां त्वमरिन्दम।
    भोगांश्च परिवारांश्च कामांश्च वसु दापय ।। ६.६४.२८ ।।


###Slōka 29/ श्लोक २९###


    ततो माल्यानि वासांसि वीराणामनुलेपनम्।
    पेयं च बहु योधेभ्यः स्वयं च मुदितः पिब ।। ६.६४.२९ ।।


###Slōka 30/ श्लोक ३०###


    ततो ऽस्मिन् बहुलीभूते कौलीने सर्वतो गते।
    भक्षितः ससुहृद्रामो राक्षसैरिति विश्रुते ।। ६.६४.३० ।।


###Slōka 31/ श्लोक ३१###


    प्रविश्याश्वास्य चापि त्वं सीतां रहसि सान्त्वय।
    धनधान्यैश्च कामैश्च रत्नैश्चैनां प्रलोभय ।। ६.६४.३१ ।।


###Slōka 32/ श्लोक ३२###


    अनयोपधया राजन् भयशोकानुबन्धया।
    अकामा त्वद्वशं सीता नष्टनाथा गमिष्यति ।। ६.६४.३२ ।।


###Slōka 33/ श्लोक ३३###


    रञ्जनीयं हि भर्तारं विनष्टमवगम्य सा।
    नैराश्यात् स्त्रीलघुत्वाच्च त्वद्वशं प्रतिपत्स्यते ।। ६.६४.३३ ।।


###Slōka 34/ श्लोक ३४###


    सा पुरा सुखसंवृद्धा सुखार्हा दुःखकर्शिता।
    त्वय्यधीनं सुखं ज्ञात्वा सर्वथोपगमिष्यति ।। ६.६४.३४ ।।


###Slōka 35/ श्लोक ३५###


    एतत् सुनीतं मम दर्शनेन रामं हि दृष्ट्वैव भवेदनर्थः।
    इहैव ते सेत्स्यति मोत्सुको भूर्महानयुद्धेन सुखस्य लाभः ।। ६.६४.३५ ।।


###Slōka 36/ श्लोक ३६###


    अदृष्टसैन्यो ह्यनवाप्तसंशयो रिपूनयुद्धेन जयन् नराधिपः।
    यशश्च पुण्यं च महन्महीपते श्रियं च कीर्तिं च चिरं समश्नुते ।। ६.६४.३६ ।।


###Slōka 37/ श्लोक ३७###


    इत्यार्षे श्रीमद्रामायणे वाल्मीकीये आदिकाव्ये श्रीमद्युद्धकाण्डे चतुष्षष्ठितमः सर्गः ।
    । ६४ ।।


###Slōka 38/ श्लोक ३८###


    अद्य पर्वतसङ्काशं ससूर्यमिव तोयदम् ।
    विकीर्णं पश्य समरे सुग्रीवं प्लवगोत्तमम् ।। ६.६३.३८ ।।


###Slōka 39/ श्लोक ३९###


    कथं त्वं राक्षसैरेभिर्मया च परिरक्षितः ।
    जिघांसुभिर्दाशरथिं वध्यसे त्वमिहानघ ।। ६.६३.३९ ।।


###Slōka 40/ श्लोक ४०###


    अथ पूर्वं हते तेन मयि त्वां हन्ति राघवः ।
    नाहमात्मनि सन्तापं गच्छेयं राक्षसाधिप ।। ६.६३.४० ।।


###Slōka 41/ श्लोक ४१###


    कामं त्विदानीमपि मां व्यादिश त्वं परन्तप ।
    न परः प्रेषणीयस्ते युद्धायातुलविक्रम ।। ६.६३.४१ ।।


###Slōka 42/ श्लोक ४२###


    अहमुत्सादयिष्यामि शत्रूंस्तव महाबल ।
    । ६.६३.४२ ।।


###Slōka 43/ श्लोक ४३###


    यदि शक्रो यदि यमो यदि पावकमारुतौ ।
    तानहं योधयिष्यामि कुबेरवरुणावपि ।। ६.६३.४३ ।।


###Slōka 44/ श्लोक ४४###


    गिरिमात्रशरीरस्य शितशूलधरस्य मे ।
    नर्दतस्तीक्ष्णदंष्ट्रस्य बिभीयाच्च पुरन्दरः ।। ६.६३.४४ ।।


###Slōka 45/ श्लोक ४५###


    अथवा त्यक्तशस्त्रस्य मृद्नतस्तरसा रिपून् ।
    न मे प्रतिमुखे स्थातुं कश्चिच्छक्तो जिजीविषुः ।। ६.६३.४५ ।।


###Slōka 46/ श्लोक ४६###


    नैव शक्त्या न गदया नासिना निशितैः शरैः ।
    हस्ताभ्यामेव संरब्धो हनिष्याम्यपि वज्रिणम् ।। ६.६३.४६ ।।


###Slōka 47/ श्लोक ४७###


    यदि मे मुष्टिवेगं स राघवो ऽद्य सहिष्यते ।
    ततः पास्यन्ति बाणौघा रुधिरं राघवस्य तु ।। ६.६३.४७ ।।


###Slōka 48/ श्लोक ४८###


    चिन्तया बाध्यसे राजन् किमर्थं मयि तिष्ठति ।
    सो ऽहं शत्रुविनाशाय तव निर्यातुमुद्यतः ।। ६.६३.४८ ।।


###Slōka 49/ श्लोक ४९###


    मुञ्च रामाद्भयं राजन् हनिष्यामीह संयुगे ।
    राघवं लक्ष्मणं चैव सुग्रीवं च महाबलम् ।हनुमन्तं च रक्षोघ्नं लङ्का येन प्रदीपिता ।। ६.६३.४९ ।।


###Slōka 50/ श्लोक ५०###


    हरींश्चापि हनिष्यामि संयुगे समवस्थितान् ।
    असाधारणमिच्छामि तव दातुं महद्यशः ।। ६.६३.५० ।।


###Slōka 51/ श्लोक ५१###


    यदि चेन्द्राद्भयं राजन् यदि वापि स्वयम्भुवः ।
    । ६.६३.५१ ।।


###Slōka 52/ श्लोक ५२###


    अपि देवाः शयिष्यन्ते क्रुद्धे मयि महीतले ।
    यमं च शमयिष्यामि भक्षयिष्यामि पावकम् ।आदित्यं पातयिष्यामि सनक्षत्रं महीतले ।। ६.६३.५२ ।।


###Slōka 53/ श्लोक ५३###


    शतक्रतुं वधिष्यामि पास्यामि वरुणालयम् ।
    पर्वतांश्चूर्णयिष्यामि दारयिष्यामि मेदिनीम् ।। ६.६३.५३ ।।


###Slōka 54/ श्लोक ५४###


    दीर्घकालं प्रसुप्तस्य कुम्भकर्णस्य विक्रमम् ।
    अद्य पश्यन्तु भूतानि भक्ष्यमाणानि सर्वशः ।। ६.६३.५४ ।।


###Slōka 55/ श्लोक ५५###


    नन्विदं त्रिदिवं सर्वमाहारस्य न पूर्यते ।
    । ६.६३.५५ ।।


###Slōka 56/ श्लोक ५६###


    वधेन ते दाशरथेः सुखार्हं सुखं समाहर्तुमहं व्रजामि ।
    निहत्य रामं सह लक्ष्मणेन खादामि सर्वान् हरियूथमुख्यान् ।। ६.६३.५६ ।।


###Slōka 57/ श्लोक ५७###


    रमस्व कामं पिब चाग्र्यवारुणीं कुरुष्व कृत्यानि विनीयतां ज्वरः ।
    मया ऽद्य रामे गमिते यमक्षयं चिराय सीता वशगा भविष्यति ।। ६.६३.५७ ।।


###Slōka 58/ श्लोक ५८###


    इत्यार्षे श्रीमद्रामायणे वाल्मीकीये आदिकाव्ये श्रीमद्युद्धकाण्डे त्रिषष्टितमः सर्गः ।
    । ६३ ।।


