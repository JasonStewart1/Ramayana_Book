युद्धकाण्डम्
===============================


## Chapter 39  / सर्गः ३९##


###Slōka 1/ श्लोक १###


    ताम् रात्रिम् उषितास् तत्र सुवेले हरि पुम्गवाः ।
    लन्कायाम् ददृशुर् वीरा वनान्य् उपवनानि च ।। ६-३९-१।।


###Slōka 2/ श्लोक २###


    सम सौम्यानि रम्याणि विशालान्य् आयतानि च ।
    दृष्टि रम्याणि ते दृष्ट्वा बभूवुर् जात विस्मयाः ।। ६-३९-२।।


###Slōka 3/ श्लोक ३###


    चम्पक अशोक पुम्नाग साल ताल समाकुला ।
    तमाल वन संचन्ना नाग माला समावृता ।। ६-३९-३।।


###Slōka 4/ श्लोक ४###


    हिन्तालैर् अर्जुनैर् नीपैः सप्त पर्णैश् च पुष्पितैः ।
    तिलकैः कर्णिकारैश् च पटालैश् च समन्ततः ।। ६-३९-४।।


###Slōka 5/ श्लोक ५###


    शुशुभे पुष्पित अग्रैश् च लता परिगतैर् द्रुमैः ।
    लन्का बहु विधैर् दिव्यैर् यथा इन्द्रस्य अमरावती ।। ६-३९-५।।


###Slōka 6/ श्लोक ६###


    विचित्र कुसुम उपेतै रक्त कोमल पल्लवैः ।
    शाद्वलैश् च तथा नीलैश् चित्राभिर् वन राजिभिः ।। ६-३९-६।।


###Slōka 7/ श्लोक ७###


    गन्ध आढ्यान्य् अभिरम्याणि पुष्पाणि च फलानि च ।
    धारयन्त्य् अगमास् तत्र भूषणानि इव मानवाः ।। ६-३९-७।।


###Slōka 8/ श्लोक ८###


    तच् चैत्र रथ सम्काशम् मनोज्नम् नन्दन उपमम् ।
    वनम् सर्व ऋतुकम् रम्यम् शुशुभे षट्पद आयुतम् ।। ६-३९-८।।


###Slōka 9/ श्लोक ९###


    नत्यूह कोयष्टि भकैर् नृत्यमानैश् च बर्हिभिः ।
    रुतम् पर भृतानाम् च शुश्रुवे वन निर्झरे ।। ६-३९-९।।


###Slōka 10/ श्लोक १०###


    नित्य मत्त विहम्गानि भ्रमर आचरितानि च ।
    कोकिल आकुल षण्डानि विहग अभिरुतानि च ।। ६-३९-१०।।


###Slōka 11/ श्लोक ११###


    भृन्ग राज अभिगीतानि भ्रमरैः सेवितानि च ।
    कोणालक विघुष्टानि सारस अभिरुतानि च ।। ६-३९-११।।


###Slōka 12/ श्लोक १२###


    विविशुस् ते ततस् तानि वनान्य् उपवनानि च ।
    हृष्टाह् प्रमुदिता वीरा हरयः काम रूपिणः ।। ६-३९-१२।।


###Slōka 13/ श्लोक १३###


    तेषाम् प्रविशताम् तत्र वानराणाम् महा ओजसाम् ।
    पुष्प संसर्ग सुरभिर् ववौ घ्राण सुखो अनिलः ।। ६-३९-१३।।


###Slōka 14/ श्लोक १४###


    अन्ये तु हरि वीराणाम् यूथान् निष्क्रम्य यूथपाः ।
    सुग्रीवेण अभ्यनुज्नाता लन्काम् जग्मुः पताकिनीम् ।। ६-३९-१४।।


###Slōka 15/ श्लोक १५###


    वित्रासयन्तो विहगांस् त्रासयन्तो मृग द्विपान् ।
    कम्पयन्तश् च ताम् लन्काम् नादैः स्वैर् नदताम् वराः ।। ६-३९-१५।।


###Slōka 16/ श्लोक १६###


    कुर्वन्तस् ते महा वेगा महीम् चारण पीडिताम् ।
    अजश् च सहसा एव ऊर्ध्वम् जगाम चरण उद्धतम् ।। ६-३९-१६।।


###Slōka 17/ श्लोक १७###


    ऋक्षाः सिम्हा वराहाश् च महिषा वारणा मृगाः ।
    तेन शब्देन वित्रस्ता जग्मुर् भीता दिशो दश ।। ६-३९-१७।।


###Slōka 18/ श्लोक १८###


    शिखरम् तु त्रिकूटस्य प्रांशु च एकम् दिवि स्पृशम् ।
    समन्तात् पुष्प संचन्नम् महा रजत सम्निभम् ।। ६-३९-१८।।


###Slōka 19/ श्लोक १९###


    शत योजन विस्तीर्णम् विमलम् चारु दर्शनम् ।
    श्लक्ष्णम् श्रीमन् महच् चैव दुष्प्रापम् शकुनैर् अपि ।। ६-३९-१९।।


###Slōka 20/ श्लोक २०###


    मनसा अपि दुरारोहम् किम् पुनः कर्मणा जनैः ।
    निविष्टा तत्र शिखरे लन्का रावण पालिता ।। ६-३९-२०।।


###Slōka 21/ श्लोक २१###


    दशयोजनविस्तीर्णा विंशद्योजनमायता ।
    सा पुरी गोपुरैर् उच्चैः पाण्डुर अम्बुद सम्निभैः ।कान्चनेन च सालेन राजतेन च शोभिता ।। ६-३९-२१।।


###Slōka 22/ श्लोक २२###


    प्रासादैश् च विमानैश् च लन्का परम भूषिता ।
    घनैर् इव आतप अपाये मध्यमम् वैष्णवम् पदम् ।। ६-३९-२२।।


###Slōka 23/ श्लोक २३###


    तस्याम् स्तम्भ सहस्रेण प्रासादः समलम्कृतः ।
    कैलास शिखर आकारो दृश्यते खम् इव उल्लिखन् ।। ६-३९-२३।।


###Slōka 24/ श्लोक २४###


    चैत्यः स राक्षस इन्द्रस्य बभूव पुर भूषणम् ।
    शतेन रक्षसाम् नित्यम् यः समग्रेण रक्ष्यते ।। ६-३९-२४।।


###Slōka 25/ श्लोक २५###


    मनोज्ञाम् काञ्चनवतीम् सर्वतैरुपशोभिताम् ।
    नानाधातुविचित्रैश्च उद्यानैरुपशोभिताम् ।। ६-३९-२५।।


###Slōka 26/ श्लोक २६###


    नानाविहगसम्घष्टाम् नानामृगनिषेविताम् ।
    नानाकुसुमसंपन्नाम् नानाराक्षससेविताम् ।। ६-३९-२६।।


###Slōka 27/ श्लोक २७###


    ताम् समृद्धाम् समृद्ध अर्थो लक्ष्मीवाम्ल् लक्ष्मण अग्रजः ।
    रावणस्य पुरीम् रामो ददर्श सह वानरैः ।। ६-३९-२७।।


###Slōka 28/ श्लोक २८###


    ताम् महागृहसम्बाधां दृष्ट्वा लक्ष्मणपूर्वजः ।
    नगरीं त्रिदिवप्रख्यां विस्मयं प्राप वीर्यवान् ६-३९-२८।।


###Slōka 29/ श्लोक २९###


    ताम् रत्न पूर्णाम् बहु सम्विधानाम् ।
    प्रासाद मालाभिर् अलम्कृताम् च ।पुरीम् महा यन्त्र कवाट मुख्याम् ।ददर्श रामो महता बलेन ।। ६-३९-२९


