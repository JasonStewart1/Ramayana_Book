युद्धकाण्डम्
===============================


## Chapter 23  / सर्गः २३##


###Slōka 1/ श्लोक १###


    निमित्तानि निमित्तज्ञो दृष्ट्वा लक्ष्मणपूर्वजः ।
    सौमित्रिम् सम्परिष्वज्य इदम् वचनम्ब्रवीत् ॥६-२३-१॥।।


###Slōka 2/ श्लोक २###


    परिगृह्योदकम् शीतम् वनानि फलवन्ति च ।
    बलौ घम् सम्विभज्येमम् व्यूह्य तिष्ठेम लक्ष्मण ॥६-२३-२॥।।


###Slōka 3/ श्लोक ३###


    लोकक्षयकरम् भीमम् भयम् पश्याम्युपस्थितम् ।
    प्रबर्हणम् प्रवीराणामृक्षवानररक्षसाम् ॥६-२३-३॥।।


###Slōka 4/ श्लोक ४###


    वाताश्च कलुषा वान्ति कम्पते च वसुन्धरा ।
    पर्वताग्राणि वेपन्ते पतन्ति च महीरुःआः ॥६-२३-४॥।।


###Slōka 5/ श्लोक ५###


    मेघाः क्रव्यादसम्काशाः परुषाः परुषस्वनाः ।
    क्रूराः क्रूरम् प्रवर्षन्ति मिश्रम् शोणितबिन्दुभिः ॥६-२३-५॥।।


###Slōka 6/ श्लोक ६###


    रक्तचन्दनसम्काशा सम्ध्या परमदारुणा ।
    ज्वलतः प्रपतत्येतदादित्यादग्निमण्डलम् ॥६-२३-६॥।।


###Slōka 7/ श्लोक ७###


    दीना दीनस्वराः क्रूराः सर्वतो मृगपक्षिणः ।
    प्रत्यादित्यम् विनर्दन्ति जनयन्तो महद्भयम् ॥६-२३-७॥।।


###Slōka 8/ श्लोक ८###


    रजन्यामप्रकाशस्तु सम्तापयति चन्द्रमाः ।
    कृष्णरक्ताम्शुपर्यन्तो लोकक्षय इवोदितः ॥६-२३-८॥।।


###Slōka 9/ श्लोक ९###


    ह्रस्वो रूक्षोऽप्रशस्तश्च परिवेषस्तु लोहितः ।
    आदित्ये विमले वीलम् लक्ष्म लक्ष्मण दृश्यते ॥६-२३-९॥।।


###Slōka 10/ श्लोक १०###


    रजसा महता चापि नक्षत्राणि हतानि च ।
    युगान्तमिव लोकानाम् पश्य शसन्ति लक्ष्मण ॥६-२३-१०॥।।


###Slōka 11/ श्लोक ११###


    काकाः श्येनास्तथा नीचा गृध्राः परिपतन्ति च ।
    शिवाश्चाप्यशुभान्नादान्नदन्ति सुमहाभयान् ॥६-२३-११॥।।


###Slōka 12/ श्लोक १२###


    शैलैः शूलैश्च खड्गैश्च विमुकैः कपिराक्षसैः ।
    भविष्यत्यावृता भूमिर्माम्सशोणितकर्दमा ॥६-२३-१२॥।।


###Slōka 13/ श्लोक १३###


    क्षिप्रमद्यैव दुर्धर्षाम् पुरीम् रावणपालिताम् ।
    अभियाम जवेनैव सर्वैर्हरिभिरावृताः ॥६-२३-१३॥।।


###Slōka 14/ श्लोक १४###


    इत्येवमुक्त्वा धन्वी स रामः सम्ग्रामधर्षणः ।
    प्रतस्थे पुरतो रामो लङ्कामभिमुखो विभुः ॥६-२३-१४॥।।


###Slōka 15/ श्लोक १५###


    सविभीषणसुग्रीवाः सर्वे ते वानरर्षभाः ।
    प्रतस्थिरे विनर्दन्तो धृतानाम् द्विषताम् वधे ॥६-२३-१५॥।।


###Slōka 16/ श्लोक १६###


    राघवस्य प्रियार्थम् तु सुतराम् वीर्यशालिनाम् ।
    हरीणाम् कर्मचेष्टाभिस्तुतोष रघुनन्दनः ॥६-२३-१६॥


