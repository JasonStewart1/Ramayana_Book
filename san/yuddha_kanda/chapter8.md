युद्धकाण्डम्
===============================


## Chapter 8  / सर्गः ८##


###Slōka 1/ श्लोक १###


    ततो नील अम्बुद निभः प्रहस्तो नाम राक्षसः ।
    अब्रवीत् प्राञ्जलिर् वाक्यम् शूरः सेना पतिस्तदा ॥६-८-१॥।।


###Slōka 2/ श्लोक २###


    देव दानव गन्धर्वाः पिशाचपतगौरगाः ।
    न त्वाम् धर्षयितुम् शक्ताः किम् पुनर् वानरा रणे ॥६-८-२॥।।


###Slōka 3/ श्लोक ३###


    सर्वे प्रमत्ता विश्वस्ता वन्चिताः स्म हनूमता ।
    न हि मे जीवतो गच्चेज् जीवन् स वन गोचरः ॥६-८-३॥।।


###Slōka 4/ श्लोक ४###


    सर्वाम् सागर पर्यन्ताम् सशैल वन काननाम् ।
    करोमि अवानराम् भूमिम् आज्ञापयतु माम् भवान् ॥६-८-४॥।।


###Slōka 5/ श्लोक ५###


    रक्षाम् चैव विधास्यामि वानराद् रजनी चर ।
    न आगमिष्यति ते दुह्खम् किम्चिद् आत्म अपराधजम् ॥६-८-५॥।।


###Slōka 6/ श्लोक ६###


    अब्रवीत्तम् सुसम्क्रुद्धो दुर्मुखो नाम राक्षसः ।
    इदम् न क्षमणीयम् हि सर्वेषाम् नः प्रधर्षणम् ॥६-८-६॥।।


###Slōka 7/ श्लोक ७###


    अयम् परिभवो भूयः पुरस्य अन्तः पुरस्य च ।
    श्रीमतो राक्षस इन्द्रस्य वानर इन्द्र प्रधर्षणम् ॥६-८-७॥।।


###Slōka 8/ श्लोक ८###


    अस्मिन् मुहूर्ते हत्वा एको निवर्तिष्यामि वानरान् ।
    प्रविष्टान् सागरम् भीमम् अम्बरम् वा रसा तलम् ॥६-८-८॥।।


###Slōka 9/ श्लोक ९###


    ततो अब्रवीत् सुसम्क्रुद्धो वज्र दम्ष्ट्रो महाबलः ।
    प्रगृह्य परिघम् घोरम् माम्स शोणित रूपितम् ॥६-८-९॥।।


###Slōka 10/ श्लोक १०###


    किम् नो हनुमता कार्यम् कृपणेन तपस्विना ।
    रामे तिष्ठति दुर्धर्षे सुग्रीवे सह लक्ष्मणे ॥६-८-१०॥।।


###Slōka 11/ श्लोक ११###


    अद्य रामम् ससुग्रीवम् परिघेण सलक्ष्मणम् ।
    आगमिष्यामि हत्वा एको विक्षोभ्य हरि वाहिनीम् ॥६-८-११॥।।


###Slōka 12/ श्लोक १२###


    इदम् ममापरम् वाक्यम् शृणु राजन्यदीच्चसि ।
    उपायकुशलो ह्येव जयेच्चत्रुनतन्द्रितः ॥६-८-१२॥।।


###Slōka 13/ श्लोक १३###


    कामरूपधराः शूराः सुभीमा भीमदर्शनाः ।
    राक्षसा वा सहस्राणि राक्षसाधिप निश्चिताः ॥६-८-१३॥।।


###Slōka 14/ श्लोक १४###


    काकुत्थ्समुपसम्गम्य बिभ्रतो मानुषम् वपुः ।
    सर्वे ह्यसम्भ्रमा भूत्वा ब्रुवन्तु रघुसत्तमम् ॥६-८-१४॥।।


###Slōka 15/ श्लोक १५###


    प्रेषिता भरतेनैव भ्रात्रा तव यवीयसा ।
    स हि सेनाम् समुत्थाप्य क्षिप्रमेवोपयास्यति ॥६-८-१५॥।।


###Slōka 16/ श्लोक १६###


    ततो वयमितस्तुर्णम् शूलशक्तिगदाधराः ।
    चापबाणासिहस्तश्च त्वरितास्तत्र यामहे ॥६-८-१६॥।।


###Slōka 17/ श्लोक १७###


    आकाशे गणशः स्थित्वा हत्वा ताम् हरिवाहिनीम् ।
    अश्मशस्त्रमहावृष्ट्वा प्रापयाम् यमक्षयम् ॥६-८-१७॥।।


###Slōka 18/ श्लोक १८###


    एवम् चेदुपसर्पेतामनयम् रामलक्ष्मणौ ।
    अवश्यमपनीतेन जहतामेव जीवितम् ॥६-८-१८॥।।


###Slōka 19/ श्लोक १९###


    कौम्भकर्णिस् ततो वीरो निकुम्भो नाम वीर्यवान् ।
    अब्रवीत् परम कुर्द्धो रावणम् लोक रावणम् ॥६-८-१९॥।।


###Slōka 20/ श्लोक २०###


    सर्वे भवन्तस् तिष्ठन्तु महाराजेन सम्गताः ।
    अहम् एको हनिष्यामि राघवम् सह लक्ष्मणम् ॥६-८-२०॥।।


###Slōka 21/ श्लोक २१###


    सुग्रीवम् सहनूमन्तम् सर्वाम्श्चैवात्र वानरान् ।
    ततो वज्रहनुर्नाम राक्षसः पर्वतोपमः ॥६-८-२१॥।।


###Slōka 22/ श्लोक २२###


    क्रुद्धः परिलिहन् वक्त्रम् जिह्वया वाक्यम् अब्रवीत् ।
    स्वैरम् कुर्वन्तु कार्याणि भवन्तो विगत ज्वराः ॥६-८-२२॥।।


###Slōka 23/ श्लोक २३###


    एको अहम् भक्षयिष्यामि तान् सर्वान् हरि यूथपान् ।
    स्वस्थाः क्रीडन्तु निश्चिन्ताः पिबन्तु मधु वारुणीम् ॥६-८-२३॥।।


###Slōka 24/ श्लोक २४###


    अहम् एको हनिष्यामि सुग्रीवम् सह लक्ष्मणम् ।
    स अन्गदम् च हनूमन्तम् रामम् च रण कुन्जरम् ॥६-८-२४॥


