युद्धकाण्डम्
===============================


## Chapter 18  / सर्गः १८##


###Slōka 1/ श्लोक १###


    राघवेन अभये दत्ते सम्नतो रावण अनुजः ।
    विभीषणो महाप्राज्ञो भूमिम् समवलोकयत् ॥६-१९-१॥।।


###Slōka 2/ श्लोक २###


    खात् पपात अवनिम् हृष्टो भक्तैर् अनुचरैः सह ।
    स तु रामस्य धर्म आत्मा निपपात विभीषणः ॥६-१९-२॥।।


###Slōka 3/ श्लोक ३###


    पादयोः शरण अन्वेषी चतुर्भिः सह राक्षसैः ।
    अब्रवीच् च तदा रामम् वाक्यम् तत्र विभीषणः ॥६-१९-३॥।।


###Slōka 4/ श्लोक ४###


    धर्म युक्तम् च युक्तम् च साम्प्रतम् सम्प्रहर्षणम् ।
    अनुजो रावणस्य अहम् तेन च अस्मि अवमानितः ॥६-१९-४॥।।


###Slōka 5/ श्लोक ५###


    भवन्तम् सर्व भूतानाम् शरण्यम् शरणम् गतः ।
    परित्यक्ता मया लंका मित्राणि च धनानि च ॥६-१९-५॥।।


###Slōka 6/ श्लोक ६###


    भवद् गतम् हि मे राज्यम् च जीवितम् च सुखानि च ।
    तस्य तद्वचनम् श्रुत्वा रामो वचनमब्रवीत् ॥६-१९-६॥।।


###Slōka 7/ श्लोक ७###


    वचसा सान्त्वयित्वैनम् लोचनाभ्याम् पिबन्निव ।
    आख्याहि मम तत्वेन राक्षसानाम् बलाबलम् ॥६-१९-७॥।।


###Slōka 8/ श्लोक ८###


    एवमुक्तम् तदा रक्षो रामेणाक्लिष्टकर्मणा ।
    रावणस्य बलम् सर्वमाख्यातुमुपचक्रमे ॥६-१९-८॥।।


###Slōka 9/ श्लोक ९###


    अवध्यः सर्वभूतानाम् गन्धर्वोरगपक्षिणाम् ।
    राजपुत्र दशग्रीवो वरदानात्स्वयम्भुवः ॥६-१९-९॥।।


###Slōka 10/ श्लोक १०###


    रावणानन्तरो भ्राता मम ज्येष्ठश्च वीर्यवान् ।
    कुम्भकर्णो महातेजाः शक्रप्रतिबलो युधि ॥६-१९-१०॥।।


###Slōka 11/ श्लोक ११###


    राम सेनापतिस्तस्य प्रहस्तो यदि ते श्रुतः ।
    कैलासे येन सम मणिभद्रः पराजितः ॥६-१९-११॥।।


###Slōka 12/ श्लोक १२###


    बद्दगोधाङ्गुलित्रश्च अवध्यकवचो युधि ।
    धनुरादाय यस्तिष्ठन्नदृश्यो भवतीन्द्रजित् ॥६-१९-१२॥।।


###Slōka 13/ श्लोक १३###


    सम्ग्रामे सुमहद्व्यूहे तर्पयित्वा हुताशनम् ।
    अन्तर्धानगतः श्रीमानिन्द्रजिद्धन्ति राघव ॥६-१९-१३॥।।


###Slōka 14/ श्लोक १४###


    महोदरमहापार्स्वौ राक्षसश्चाप्यकम्पनः ।
    अवीकपास्तु तप्यैते लोकपालसमा युधि ॥६-१९-१४॥।।


###Slōka 15/ श्लोक १५###


    दशकोटिसहस्राणि रक्षसाम् कामरूपिणाम् ।
    माम्सशोणितभक्ष्याणाम् लङ्कापुरनिवासिनाम् ॥६-१९-१५॥।।


###Slōka 16/ श्लोक १६###


    स तैस्तु सहितो राजा लोकपालानयोधयत् ।
    सह देवैस्तु ते भग्ना रावणेन दुरात्मना ॥६-१९-१६॥।।


###Slōka 17/ श्लोक १७###


    विभीषणस्य तु वचस्तछ्रुत्वा रघुसत्तमः ।
    अन्वीक्ष्य मनसा सर्वमिदम् वचनमब्रवीत् ॥६-१९-१७॥।।


###Slōka 18/ श्लोक १८###


    यानि कर्मापदानानि रावणस्य विभीषण ।
    अख्यातानि च तत्त्वेन ह्यवगच्चामि तान्यहम् ॥६-१९-१८॥।।


###Slōka 19/ श्लोक १९###


    अहम् हत्वा दशग्रीवम् सप्रहस्तम् सहात्मजम् ।
    राजानम् त्वाम् करिष्यामि सत्यमेतच्छृणोतु मे ॥६-१९-१९॥।।


###Slōka 20/ श्लोक २०###


    रसातलम् वा प्रविशेत्पातालम् वापि रावणः ।
    पितामहसकाशम् वा न मे जीवन्विमोक्ष्यते ॥६-१९-२०॥।।


###Slōka 21/ श्लोक २१###


    अहत्वा रावणम् सम्ख्ये सपुत्रजनबान्धवम् ।
    अयोध्याम् न प्रवेक्ष्यामि त्रिभिस्तैर्भ्रतृभिः शपेः ॥६-१९-२१॥।।


###Slōka 22/ श्लोक २२###


    श्रुत्वा तु वचनम् तस्य रामस्याक्लिष्टकर्मणः ।
    शिरसा वन्द्य धर्मात्मा वक्तुमेव प्रचक्रमे ॥६-१९-२२॥।।


###Slōka 23/ श्लोक २३###


    राक्षसानाम् वधे साह्यम् लंकायाः च प्रधर्षणे ।
    करिष्यामि यथा प्राणम् प्रवेक्ष्यामि च वाहिनीम् ॥६-१९-२३॥।।


###Slōka 24/ श्लोक २४###


    इति ब्रुवाणम् रामस् तु परिष्वज्य विभीषणम् ।
    अब्रवील् लक्ष्मणम् प्रीतः समुद्राज् जलम् आनय ॥६-१९-२४॥।।


###Slōka 25/ श्लोक २५###


    तेन च इमम् महाप्राज्ञम् अभिषिन्च विभीषणम् ।
    राजानम् रक्षसाम् क्षिप्रम् प्रसन्ने मयि मानद ॥६-१९-२५॥।।


###Slōka 26/ श्लोक २६###


    एवम् उक्तस् तु सौमित्रिर् अभ्यषिन्चद् विभीषणम् ।
    मध्ये वानर मुख्यानाम् राजानम् राम शासनात् ॥६-१९-२६॥।।


###Slōka 27/ श्लोक २७###


    तम् प्रसादम् तु रामस्य दृष्ट्वा सद्यः प्लवम् गमाः ।
    प्रचुक्रुशुर् महानादान् साधु साध्व् इति च अब्रुवन् ॥६-१९-२७॥।।


###Slōka 28/ श्लोक २८###


    अब्रवीच् च हनूमामः च सुग्रीवः च विभीषणम् ।
    कथम् सागरम् अक्षोभ्यम् तराम वरुण आलयम् ॥६-१९-२८॥।।


###Slōka 29/ श्लोक २९###


    सैन्यैः परिवृताः सर्वे वानराणाम् महौजसाम् ।
    उपायैर् अभिगच्चामो यथा नद नदी पतिम् ॥६-१९-२९॥।।


###Slōka 30/ श्लोक ३०###


    तराम तरसा सर्वे ससैन्या वरुण आलयम् ।
    एवम् उक्तस् तु धर्मज्ञः प्रत्युवाच विभीषणः ॥६-१९-३०॥।।


###Slōka 31/ श्लोक ३१###


    समुद्रम् राघवो राजा शरणम् गन्तुम् अर्हति ।
    खानितः सगरेण अयम् अप्रमेयो महाउदधिः ॥६-१९-३१॥।।


###Slōka 32/ श्लोक ३२###


    कर्तुम् अर्हति रामस्य ज्ञातेः कार्यम् महाउदधिः ।
    एवम् विभीषणेन उक्ते राक्षसेन विपश्चिता ॥६-१९-३२॥।।


###Slōka 33/ श्लोक ३३###


    आजगामथ सुग्रीवो यत्र रामः सलक्ष्मणः ।
    ततश्चाख्यातुमारेभे विभीषणवचः शुभम् ॥६-१९-३३॥।।


###Slōka 34/ श्लोक ३४###


    सुग्रीवो विपुलग्रीवः सागरस्योपवेशनम् ।
    प्रकृत्या धर्म शीलस्य राघवस्य अपि अरोचत ॥६-१९-३४॥।।


###Slōka 35/ श्लोक ३५###


    स लक्ष्मणम् महातेजाः सुग्रीवम् च हरि ईश्वरम् ।
    सत् क्रिया अर्थम् क्रिया दक्षः स्मित पूर्वम् उवाच ह ॥६-१९-३५॥।।


###Slōka 36/ श्लोक ३६###


    विभीषणस्य मन्त्रो अयम् मम लक्ष्मण रोचते ।
    सुग्रीवः पण्डितो नित्यम् भवान् मन्त्र विचक्षणः ॥६-१९-३६॥।।


###Slōka 37/ श्लोक ३७###


    उभाभ्याम् सम्प्रधार्य आर्यम् रोचते यत् तद् उच्यताम् ।
    एवम् उक्तौ तु तौ वीराव् उभौ सुग्रीव लक्ष्मणौ ॥६-१९-३७॥।।


###Slōka 38/ श्लोक ३८###


    समुदाचार सम्युक्तम् इदम् वचनम् ऊचतुः ।
    किम् अर्थम् नो नर व्याघ्र न रोचिष्यति राघव ॥६-१९-३८॥।।


###Slōka 39/ श्लोक ३९###


    विभीषणेन यत् तु उक्तम् अस्मिन् काले सुख आवहम् ।
    अबद्ध्वा सागरे सेतुम् घोरे अस्मिन् वरुण आलये ॥६-१९-३९॥।।


###Slōka 40/ श्लोक ४०###


    लंका न आसादितुम् शक्या स इन्द्रैर् अपि सुर असुरैः ।
    विभीषणस्य शूरस्य यथा अर्थम् क्रियताम् वचः ॥६-१९-४०॥।।


###Slōka 41/ श्लोक ४१###


    अलम् काल अत्ययम् कृत्वा समुद्रो अयम् नियुज्यताम् ।
    यथा कालात्ययम् कृत्वा सागराय नियुज्यताम् ॥६-१९-४१॥।।


###Slōka 42/ श्लोक ४२###


    एवम् उक्तः कुश आस्तीर्णे तीरे नद नदी पतेः ।
    सम्विवेश तदा रामो वेद्याम् इव हुत अशनः ॥६-१९-४२॥


