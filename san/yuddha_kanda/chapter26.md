युद्धकाण्डम्
===============================


## Chapter 26  / सर्गः २६##


###Slōka 1###


    तद् वचः पथ्यम् अक्लीबम् सारणेन अभिभाषितम् ।
    निशम्य रावणो राजा प्रत्यभाषत सारणम् ॥६-२६-१॥।।


###Slōka 2###


    यदि माम् अभियुन्जीरन् देव गन्धर्व दानवाः ।
    न एव सीताम् प्रदास्यामि सर्व लोक भयाद् अपि ॥६-२६-२॥।।


###Slōka 3###


    त्वम् तु सौम्य परित्रस्तो हरिभिर् निर्जितो भृशम् ।
    प्रतिप्रदानम् अद्य एव सीतायाः साधु मन्यसे ॥६-२६-३॥।।


###Slōka 4###


    को हि नाम सपत्नो माम् समरे जेतुम् अर्हति ।
    इति उक्त्वा परुषम् वाक्यम् रावणो राक्षस अधिपः ॥६-२६-४॥।।


###Slōka 5###


    आरुरोह ततः श्रीमान् प्रासादम् हिम पाण्डुरम् ।
    बहु ताल समुत्सेधम् रावणो अथ दिदृक्षया ॥६-२६-५॥।।


###Slōka 6###


    ताभ्याम् चराभ्याम् सहितो रावणः क्रोध मूर्चितः ।
    पश्यमानः समुद्रम् च पर्वतामः च वनानि च ॥६-२६-६॥।।


###Slōka 7###


    ददर्श पृथिवी देशम् सुसम्पूर्णम् प्लवम् गमैः ।
    तद् अपारम् असम्ख्येयम् वानराणाम् महद् बलम् ॥६-२६-७॥।।


###Slōka 8###


    आलोक्य रावणो राजा परिपप्रच्च सारणम् ।
    एषाम् वानर मुख्यानाम् के शूराः के महाबलाः ॥६-२६-८॥।।


###Slōka 9###


    के पूर्वम् अभिवर्तन्ते महाउत्साहाः समन्ततः ।
    केषाम् शृणोति सुग्रीवः के वा यूथप यूथपाः ॥६-२६-९॥।।


###Slōka 10###


    सारण आचक्ष्व मे सर्वम् के प्रधानाः प्लवम् गमाः ।
    सारणो राक्षस इन्द्रस्य वचनम् परिपृच्चतः ॥६-२६-१०॥।।


###Slōka 11###


    आचचक्षे अथ मुख्यज्ञो मुख्याम्स् ताम्स् तु वन ओकसः ।
    एष यो अभिमुखो लंकाम् नर्दम्स् तिष्ठति वानरः ॥६-२६-११॥।।


###Slōka 12###


    यूथपानाम् सहस्राणाम् शतेन परिवारितः ।
    यस्य घोषेण महता सप्राकारा सतोरणा ॥६-२६-१२॥।।


###Slōka 13###


    लंका प्रवेपते सर्वा सशैल वन कानना ।
    सर्व शाखा मृग इन्द्रस्य सुग्रीवस्य महात्मनः ॥६-२६-१३॥।।


###Slōka 14###


    बल अग्रे तिष्ठते वीरो नीलो नाम एष यूथपः ।
    बाहू प्रगृह्य यः पद्भ्याम् महीम् गच्चति वीर्यवान् ॥६-२६-१४॥।।


###Slōka 15###


    लंकाम् अभिमुखः कोपाद् अभीक्ष्णम् च विजृम्भते ।
    गिरि शृन्ग प्रतीकाशः पद्म किन्जल्क सम्निभः ॥६-२६-१५॥।।


###Slōka 16###


    स्फोटयति अभिसम्रब्धो लान्गूलम् च पुनः पुनः ।
    यस्य लान्गूल शब्देन स्वनन्ति इव दिशो दश ॥६-२६-१६॥।।


###Slōka 17###


    एष वानर राजेन सुर्ग्रीवेण अभिषेचितः ।
    यौवराज्ये अन्गदो नाम त्वाम् आह्वयति सम्युगे ॥६-२६-१७॥।।


###Slōka 18###


    वालिनः सदृशः पुत्रः सुग्रीवस्य सदा प्रियः ।
    राघवार्थे पराक्रान्तः शक्रार्थे वरुणो यथा ॥६-२६-१८॥।।


###Slōka 19###


    एतस्य सा मतिः सर्वा यद्दृष्टा जनकात्मजा ।
    हनूमता वेगवता राघवस्य हितैषिणा ॥६-२६-१९॥।।


###Slōka 20###


    बहूनि वानरेन्द्राणामेष यूथानि वीर्यवान् ।
    परिगृह्याभियाति त्वाम् स्वेनानीकेन मर्दितुम् ॥६-२६-२०॥।।


###Slōka 21###


    अनुवालिसुतस्यापि बलेन महता वृतः ।
    वीरस्तिष्ठति सम्ग्रामे सेतुहेतुरयम् नलः ॥६-२६-२१॥।।


###Slōka 22###


    ये तु विष्टभ्य गात्राणि क्ष्वेडयन्ति नदन्ति च ।
    उत्थाय च विजृम्भन्ते क्रोधेन हरि पुम्गवाः ॥६-२६-२२॥।।


###Slōka 23###


    एते दुष्प्रसहा घोराः चण्डाः चण्ड पराक्रमाः ।
    अष्टौ शत सहस्राणि दश कोटि शतानि च ॥६-२६-२३॥।।


###Slōka 24###


    य एनम् अनुगच्चन्ति वीराः चन्दन वासिनः ।
    एष आशम्सते लंकाम् स्वेन अनीकेन मर्दितुम् ॥६-२६-२४॥।।


###Slōka 25###


    श्वेतो रजत सम्काशः सबलो भीम विक्रमः ।
    बुद्धिमान् वानरः शूरस् त्रिषु लोकेषु विश्रुतः ॥६-२६-२५॥।।


###Slōka 26###


    तूर्णम् सुग्रीवम् आगम्य पुनर् गच्चति वानरः ।
    विभजन् वानरीम् सेनाम् अनीकानि प्रहर्षयन् ॥६-२६-२६॥।।


###Slōka 27###


    यः पुरा गोमती तीरे रम्यम् पर्येति पर्वतम् ।
    नाम्ना सम्कोचनो नाम नाना नग युतो गिरिः ॥६-२६-२७॥।।


###Slōka 28###


    तत्र राज्यम् प्रशास्ति एष कुमुदो नाम यूथपः ।
    यो असौ शत सहस्राणाम् सहस्रम् परिकर्षति ॥६-२६-२८॥।।


###Slōka 29###


    यस्य वाला बहु व्यामा दीर्घ लान्गूलम् आश्रिताः ।
    ताम्राः पीताः सिताः श्वेताः प्रकीर्णा घोर कर्मणः ॥६-२६-२९॥।।


###Slōka 30###


    अदीनो रोषणः चण्डः सम्ग्रामम् अभिकान्क्षति ।
    एष एव आशम्सते लंकाम् स्वेन अनीकेन मर्दितुम् ॥६-२६-३०॥।।


###Slōka 31###


    यस् त्व् एष सिम्ह सम्काशः कपिलो दीर्घ केसरः ।
    निभृतः प्रेक्षते लंकाम् दिधक्षन्न् इव चक्षुषा ॥६-२६-३१॥।।


###Slōka 32###


    विन्ध्यम् कृष्ण गिरिम् सह्यम् पर्वतम् च सुदर्शनम् ।
    राजन् सततम् अध्यास्ते रम्भो नाम एष यूथपः ॥६-२६-३२॥।।


###Slōka 33###


    शतम् शत सहस्राणाम् त्रिम्शच् च हरि यूथपाः ।
    यम् यान्तम् वानरा घोराश्चण्डाश्चण्ड्पराक्रमाः ॥६-२६-३३॥।।


###Slōka 34###


    परिवार्य अनुगच्चन्ति लंकाम् मर्दितुम् ओजसा ।
    यस् तु कर्णौ विवृणुते जृम्भते च पुनः पुनः ॥६-२६-३४॥।।


###Slōka 35###


    न च सम्विजते मृत्योर् न च यूथाद् विधावति ।
    प्रकम्पते च रोषेन तिर्यक्च पुनरीक्षते ॥६-२६-३५॥।।


###Slōka 36###


    पश्यन् लाङ्गूलमपि च क्स्वेडत्येष महाबलः ।
    महाबलो वीत भयो रम्यम् साल्वेय पर्वतम् ॥६-२६-३६॥।।


###Slōka 37###


    राजन् सततम् अध्यास्ते शरभो नाम यूथपः ।
    एतस्य बलिनः सर्वे विहारा नाम यूथपाः ॥६-२६-३७॥।।


###Slōka 38###


    राजन् शत सहस्राणि चत्वारिम्शत् तथैव च ।
    यस् तु मेघ इव आकाशम् महान् आवृत्य तिष्ठति ॥६-२६-३८॥।।


###Slōka 39###


    मध्ये वानर वीराणाम् सुराणाम् इव वासवः ।
    भेरीणाम् इव सम्नादो यस्य एष श्रूयते महान् ॥६-२६-३९॥।।


###Slōka 40###


    घोरः शाखा मृग इन्द्राणाम् सम्ग्रामम् अभिकान्क्षताम् ।
    एष पर्वतम् अध्यास्ते पारियात्रम् अनुत्तमम् ॥६-२६-४०॥।।


###Slōka 41###


    युद्धे दुष्प्रसहो नित्यम् पनसो नाम यूथपः ।
    एनम् शत सहस्राणाम् शत अर्धम् पर्युपासते ॥६-२६-४१॥।।


###Slōka 42###


    यूथपा यूथप श्रेष्ठम् येषाम् यूथानि भागशः ।
    यस् तु भीमाम् प्रवल्गन्तीम् चमूम् तिष्ठति शोभयन् ॥६-२६-४२॥।।


###Slōka 43###


    स्थिताम् तीरे समुद्रस्य द्वितीय इव सागरः ।
    एष दर्दर सम्काशो विनतो नाम यूथपः ॥६-२६-४३॥।।


###Slōka 44###


    पिबमः चरति पर्णाशाम् नदीनाम् उत्तमाम् नदीम् ।
    षष्टिः शत सहस्राणि बलम् अस्य प्लवम् गमाः ॥६-२६-४४॥।।


###Slōka 45###


    त्वाम् आह्वयति युद्धाय क्रथनो नाम यूथपः ।
    विक्रान्ता बलवन्तश्च यथा यूथानि भागशः ॥६-२६-४५॥।।


###Slōka 46###


    यस् तु गैरिक वर्ण आभम् वपुः पुष्यति वानरः ।
    अवमत्य सदा सर्वान्वानरान् बलदर्पितः ॥६-२६-४६॥।।


###Slōka 47###


    गवयो नाम तेजस्वी त्वाम् क्रोधाद् अभिवर्तते ।
    एनम् शत सहस्राणि सप्ततिः पर्युपासते ।एष आशम्सते लंकाम् स्वेन अनीकेन मर्दितुम् ॥६-२६-४७॥।।


###Slōka 48###


    एते दुष्प्रसहा घोरा बलिनः काम रूपिणः ।
    यूथपा यूथप श्रेष्ठा येषाम् सम्ख्या न विद्यते ॥६-२६-४८॥


