युद्धकाण्डम्
===============================


## Chapter 12  / सर्गः १२##


###Slōka 1###


    स ताम् परिषदम् कृत्स्नाम् समीक्ष्य समितिम्जयः ।
    प्रबोधयामास तदा प्रहस्तम् वाहिनीपतिम् ॥६-१२-१॥।।


###Slōka 2###


    सेनापते यथा ते स्युः कृतविद्याश्चतुर्विधाः ।
    योधा नगररक्षायाम् तथा व्यादेष्टुमर्हसि ॥६-१२-२॥।।


###Slōka 3###


    स प्रहस्तः प्रतीतात्मा चिकीर्षन् राजशासनम् ।
    विनिक्षिपद् बलम् सर्वम् बहिरन्तश्च मन्दिरे ॥६-१२-३॥।।


###Slōka 4###


    ततो विनिक्षिप्य बलम् सर्वम् नगरगुप्तये ।
    प्रहस्तः प्रमुखे राज्ञो निषसाद जगाद च ॥६-१२-४॥।।


###Slōka 5###


    विहितम् बहिरन्तश्च बलम् बलवतस्तव ।
    कुरुष्वाविमनाः क्षिप्रम् यदभिप्रेतमस्ति ते ॥६-१२-५॥।।


###Slōka 6###


    प्रहस्तस्य वचः श्रुत्वा राजा राज्यहितैषिणः ।
    सुखेप्सुः सुहृदाम् मध्ये व्याजहार स रावणः ॥६-१२-६॥।।


###Slōka 7###


    प्रियाप्रिये सुख दुःखम् लाभालाभे सिताहिते ।
    धर्मकामार्थकृच्च्रेषु यूयमार्हथ वेदितुम् ॥६-१२-७॥।।


###Slōka 8###


    सर्वकृत्यानि युष्माभिः समारब्धनि सर्वदा ।
    मन्त्रकर्मनियुक्तानि न जातु विफलानि मे ॥६-१२-८॥।।


###Slōka 9###


    ससोमग्रहनक्षत्रैर्मरुद्भिरिव वासवः ।
    भवद्भिरहमत्यर्थम् वृतः श्रियमवाप्नुयाम् ॥६-१२-९॥।।


###Slōka 10###


    अहम् तु खलु सर्वन्वः समर्थयुतुमुद्यतः ।
    कुमभकर्णस्य तु स्वप्नान्नेममर्थमचोदयम् ॥६-१२-१०॥।।


###Slōka 11###


    अयम् हि सुप्तः ष्ण्मासान् कुम्भकर्णो महाबलः ।
    सर्वशस्त्रभृतम् मुख्यः स इदानीम् समुत्थितः ॥६-१२-११॥।।


###Slōka 12###


    इयम् च दण्डकारण्Yआद्रामस्य महिषी प्रिया ।
    रक्षोभिश्चरितोद्देशादानीता जनकात्मजा ॥६-१२-१२॥।।


###Slōka 13###


    सा मे न शय्यामारोढुमिच्चत्यलसगामिनी ।
    त्रिषुलोकेषु चान्या मे न सीतासदृशी मता ॥६-१२-१३॥।।


###Slōka 14###


    तनुमध्या पृथुश्रोणी शरदिन्दुनिभानना ।
    हेमबिम्बनिभा सौम्यामायेव मयनिर्मिता ॥६-१२-१४॥।।


###Slōka 15###


    सुलोहिततलौ श्लक्क्षणौ चरणौ सुप्रतिष्ठतौ ।
    दृष्ट्वा ताम्रनखौ तस्या दीप्यते मे शरीरजः ॥६-१२-१५॥।।


###Slōka 16###


    हुताग्निरर्चिःसम्काशामेनाम् सौरीमिव प्रभाम् ।
    उन्नसम् विमलम् वल्गु वदनम् चारुलोचनम् ॥६-१२-१६॥।।


###Slōka 17###


    पश्यम्स्तदवशस्तस्याः कामस्य वशमेयिवान् ।
    क्रोधहर्षसमानेन दुर्वर्णकरणेन च ॥६-१२-१७॥।।


###Slōka 18###


    शोकसम्तापनित्येन कामेन कलुषीकृतः ।
    सा तु सम्वत्सरम् कालम् मामयाचत भामिनी ॥६-१२-१८॥।।


###Slōka 19###


    प्रतीक्षमाणा भर्तारम् राममायतलोचना ।
    तन्मया चारुनेत्रायाः प्रतिज्ञातम् वचः शुभम् ॥६-१२-१९॥।।


###Slōka 20###


    श्रान्तोऽहम् सततम् कामाद्यातो हय इवाध्वनि ।
    कथम् सागरमक्षोभ्यम् तरिष्यन्ति वनौकसः ॥६-१२-२०॥।।


###Slōka 21###


    बहुसत्त्वसमाकीर्णम् तौ वा दशरथात्मजौ ।
    अथवा कपिनैकेन कृतम् नः कदनम् महत् ॥६-१२-२१॥।।


###Slōka 22###


    दुर्ज्ञेयाः कार्यगतयो ब्रूत यस्य यथामति ।
    मानुषान्नो भयम् नास्ति तथापि तु विमृश्यताम् ॥६-१२-२२॥।।


###Slōka 23###


    तदा देवासुरे युद्दे युष्माभिः सहितोऽजयम् ।
    ते मे भवन्तश्च तथा सुग्रीवप्रमुखान् हरीन् ॥६-१२-२३॥।।


###Slōka 24###


    परे पारे समुद्रस्य पुरस्कृत्य नृपात्मजौ ।
    सीतायाः पदवीम् प्राप्य सम्प्राप्तौ वरुणालयम् ॥६-१२-२४॥।।


###Slōka 25###


    अदेया च यथा सीता वध्यौ दशरथात्मजौ ।
    भवद्भिर्मन्त्य्रताम् मन्त्रः सुनीतम् चाभिधीयताम् ॥६-१२-२५॥।।


###Slōka 26###


    न हि शक्तिम् प्रपश्यामि जगत्यन्यस्य कस्यचित् ।
    सागरम् वानरैस्तीर्त्वा विश्चयेन जयो मम ॥६-१२-२६॥।।


###Slōka 27###


    तस्य कामपरीतस्य निशम्य परिदेवितम् ।
    कुम्भकर्णः प्रचुक्रोध वचनम् चेदमब्रवीत् ॥६-१२-२७॥।।


###Slōka 28###


    यदा तु रामस्य सलक्ष्मणस्य ।
    प्रसह्य सीता खलु पा इहाऽहृता ।सकृत्समीक्षैव सुनिश्चितम् तदा ।भजेत चित्तम् यमुनेव यामुनम् ॥६-१२-२८॥।।


###Slōka 29###


    सर्वमेतन्महाराज कृतमप्रतिमम् तव ।
    विधीयेत सहास्माभिरादावेवास्य कर्मणः ॥६-१२-२९॥।।


###Slōka 30###


    न्यायेन राजकार्याणि यः करोति दशानन ।
    न स सम्तप्यते पश्चान्निश्चतार्थमतिर्नृपः ॥६-१२-३०॥।।


###Slōka 31###


    अनुपायेन कर्माणि विपरीतानि यानि च ।
    क्रियमाणानि दुष्यन्ति हवीम्ष्यप्रयतेष्विन ॥६-१२-३१॥।।


###Slōka 32###


    यः पश्चात्पूर्वकार्याणि कर्माण्यभिचिकीर्षति ।
    पूर्वम् चापरकर्याणि न स वेद नयानयौ ॥६-१२-३२॥।।


###Slōka 33###


    चपलस्य तु कृत्येषु प्रसमीक्स्याधिकम् बलम् ।
    चिद्रमन्ये प्रपद्यन्ते क्रौञ्चस्य खमिव द्विजाः ॥६-१२-३३॥।।


###Slōka 34###


    त्वयेदम् महादारभम् कार्य मप्रतिचिन्तितम् ।
    दिष्ट्या त्वाम् नावधीद्रामो विषमिश्रमिवामृतम् ॥६-१२-३४॥।।


###Slōka 35###


    तस्मात्त्वया समारब्धम् कर्म ह्यप्रतिमम् परैः ।
    अहम् समीकरिष्यामि हत्वा शत्रूम् स्तनानघ ॥६-१२-३५॥।।


###Slōka 36###


    अहमुत्सादयिष्यामि शत्रूम्स्तव निशाचर ।
    यदि शक्रविवस्वन्तौ यदि पावकमारुतौ ॥६-१२-३६॥।।


###Slōka 37###


    तावहम् योधयिष्यामि कुबेरवरुणावपि ।
    गिरिमात्रशरीरस्य महापरिघयोधिनः ॥६-१२-३७॥।।


###Slōka 38###


    नर्दतस्तीक्ष्णदम्ष्ट्रस्य बिभीयाद्वै पुरन्दरः ।
    पुनर्माम् सद्वितीयेन शरेण निहनिष्यति ॥६-१२-३८॥।।


###Slōka 39###


    ततोऽहम् तस्य पास्यामि रुधिरम् काममाश्वस ।
    वधेव वै दाशरथेह् सुखावहम् ।जयम् तवाहर्तुमहम् तयिष्ये ।हत्वा च रामम् सह लक्ष्मणेन ।खादामि सर्वान् हरियूथमुख्यान् ॥६-१२-३९॥।।


###Slōka 40###


    रमस्व कामम् पिब चाग्र्यवारुणीम् ।
    कुरुष्व कार्वाणि हितानि विज्वरः ।मया तु रामे गमिते यमक्षयम् ।चिराय सीता वशगा भविष्यति ॥६-१२-४०॥


