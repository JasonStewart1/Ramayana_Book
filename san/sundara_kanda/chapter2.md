सुन्दरकाण्डम्
===============================


## Chapter 2  / सर्गः २##


###Slōka 1 / श्लोक १###


    स सागरमनाधृष्यमतिक्रम्य महाबलः ।
    त्रिकूटशिखरे लङ्कां स्थितां स्वस्थो ददर्श ह ॥५-२-१॥


###Slōka 2 / श्लोक २###


    ततः पादपमुक्तेन पुष्पवर्षेण वीर्यवान् ।
    अभिवृष्टः स्थितस्तत्र बभौ पुष्पमयो यथा ॥५-२-२॥


###Slōka 3 / श्लोक ३###


    योजनानां शतं श्रीमांस्तीर्त्वाप्युत्तमविक्रमः ।
    अनिःस्वसन् कपिस्तत्र न ग्लानिमधिगच्छति ॥५-२-३॥


###Slōka 4 / श्लोक ४###


    शतान्यहं योजनानां क्रमेयं सुबहुन्यपि ।
    किं पुनः सागरस्यान्तं संख्यातं शतयोजनम् ॥५-२-४॥


###Slōka 5 / श्लोक ५###


    स तु वीर्यवतां श्रेष्ठः प्लवतामपि चोत्तमः ।
    जगाम वेगवान् लङ्कां लङ्घयित्वा महोदधिम् ॥५-२-५॥


###Slōka 6 / श्लोक ६###


    शाद्वलानि च नीलानि गन्धवन्ति वनानि च ।
    गण्डवन्ति च मध्येन जगाम नगवन्ति च ॥५-२-६॥


###Slōka 7 / श्लोक ७###


    शैलांश्च तरुसंचन्नान् वनराजीश्च पुष्पिताः ।
    अभिचक्राम तेजस्वी हनुमान् प्लवगर्षभः ॥५-२-७॥


###Slōka 8 / श्लोक ८###


    स तस्मिन्नचले तिष्ठन्वनान्युपवनानि च ।
    स नगाग्रे च तां लङ्कां ददर्श पवनात्मजः ॥५-२-८॥


###Slōka 9 / श्लोक ९###


    सरLआन् कर्णिकारांश्च खर्जूरांश्च सुपुष्पितान् ।
    प्रियाLआन्मुचुLइन्दांश्च कुटजान् केतकानपि ॥५-२-९॥


###Slōka 10 / श्लोक १०###


    प्रियङ्गून् गन्धपूर्णांश्च नीपान् सप्तच्छदांस्तथा ।
    असनान् कोविदारांश्च करवीरांश्च पुष्पितान् ॥५-२-१०॥


###Slōka 11 / श्लोक ११###


    पुष्पभारनिबद्धांश्च तथा मुकुLइतानपि ।
    पादपान् विहगाकीर्णान् पवनाधूतमस्तकान् ॥५-२-११॥


###Slōka 12 / श्लोक १२###


    हंसकारण्डवाकीर्णान्वापीः पद्मोत्मलायुताः ।
    आक्रीडान् विविधान् रम्यान्विविधांश्च जलाशयान् ॥५-२-१२॥


###Slōka 13 / श्लोक १३###


    संततान् विविधैर्वऋकैः सर्वर्तुफलपुष्पितैः ।
    उद्यानानि च रम्याणि ददर्श कपिकुञ्जरः ॥५-२-१३॥


###Slōka 14 / श्लोक १४###


    समासाद्य च लक्ष्मीवन् लङ्कां रावणपालिताम् ।
    परिखाभिः सपद्माभिः सोत्पलाभिरलंकृताम् ॥५-२-१४॥


###Slōka 15 / श्लोक १५###


    सीतापहरणार्थेन रावणेन सुरक्षिताम् ।
    समन्ताद्विचरद्भिश्च राक्षसैरुग्रधन्विभिः ॥५-२-१५॥


###Slōka 16 / श्लोक १६###


    काञ्चनेनावृतां रम्यां प्राकारेण महापुरीम् ।
    गृहैश्च ग्रहसंकाशैः शारदाम्बुदसन्निभैः ॥५-२-१६॥


###Slōka 17 / श्लोक १७###


    पाण्डुराभिः प्रतोLईभिरुच्चाभिरभिसंवृताम् ।
    अट्टालकशताकीर्णां पताकाध्वजमालिनीम् ॥५-२-१७॥


###Slōka 18 / श्लोक १८###


    तोरणैः काञ्चनैर्दिव्यैर्लतापङ्किविचित्रितैः ।
    ददर्श हनुमान् लङ्कां दिवि देवपुरीं यथा ॥५-२-१८॥


###Slōka 19 / श्लोक १९###


    गिरिमूर्ध्नि स्थितां लङ्कां पाण्डुरैर्भवनैः शुभैः ।
    ददर्श स कपिश्रेष्ठः पुरमाकाशगं यथा ॥५-२-१९॥


###Slōka 20 / श्लोक २०###


    पालितां राक्षसेन्द्रेण निर्मितां विश्वकर्मणा ।
    प्लवमानामिवाकाशे ददर्श हनुमान् पुरीम् ॥५-२-२०॥


###Slōka 21 / श्लोक २१###


    पप्रप्राकारजघनां विपुलाम्बुनवाम्बराम् ।
    शतघ्नीशूलकेशान्तामट्टालकवतंसकाम् ॥५-२-२१॥


###Slōka 22 / श्लोक २२###


    मन्सेव कृतां लङ्कां निर्मितां विश्वकर्मणा ।
    द्वारमुत्तरमासाद्य चिन्तयामास वानरः ॥५-२-२२॥


###Slōka 23 / श्लोक २३###


    कैलासशिखरप्रख्यामालिख्स्न्तीमिवाम्बरम् ।
    डीयमानामिवाकाशमुच्छ्रितैर्भवनोत्तमैः ॥५-२-२३॥


###Slōka 24 / श्लोक २४###


    संपूर्णां राक्षसैर्घोरैर्नागैर्भोगवतीमिव ।
    अचिन्त्यां सुकृतां स्पष्टां कुबेराध्युषितां पुरा ॥५-२-२४॥


###Slōka 25 / श्लोक २५###


    दंष्ट्रिभिर्बहुभिः शूरैः शूलपट्टिसपाणिभिः ।
    रक्षितां राक्षसैर्घोरैर्गुहामाशीविषैरिव ॥५-२-२५॥


###Slōka 26 / श्लोक २६###


    तस्याश्च महतीं गुप्तिं सागरं च निरीक्ष्य सः ।
    रावणं च रिपुं घोरं चिन्तयामास वानरः ॥५-२-२६॥


###Slōka 27 / श्लोक २७###


    आगत्यापीह हरयो भविष्यन्ति निररथकाः ।
    न हि युद्धेन व लङ्का शक्या जेतुं सुरैरपि ॥५-२-२७॥


###Slōka 28 / श्लोक २८###


    इमां तु विषमां दुर्गां लङ्कां रावणपालिताम् ।
    प्राप्यापि स महाबाहुः किम् करिष्यति राघवः ॥५-२-२८॥


###Slōka 29 / श्लोक २९###


    अवकाशो न सान्त्वस्य रक्षसेष्वभिगम्यते ।
    न दानस्य न भेदस्य नैव युद्धस्य दृश्यते ॥५-२-२९॥


###Slōka 30 / श्लोक ३०###


    चतुर्णामेव हि गतिर्वानराणां महात्मनाम् ।
    वालिपुत्रस्य नीलस्य मम राज्ञश्च धीमतः ॥५-२-३०॥


###Slōka 31 / श्लोक ३१###


    यावज्जानामि वैदेहीं यदि जीवति वा न वा ।
    तत्रैव चिन्तयिष्यामि दृष्ट्वा तां जनकात्मजाम् ॥५-२-३१॥


###Slōka 32 / श्लोक ३२###


    ततः स चिन्तयामास मुहूर्तं कपिकुञ्जरः ।
    गिरिशृङ्गे स्थितस्तस्मिन् रामस्याभ्युदये रतः ॥५-२-३२॥


###Slōka 33 / श्लोक ३३###


    अनेन रूपेण मया न शक्या रक्षसां पुरी ।
    प्रवेष्टुं राक्षसैर्गुप्ता क्रूरैर्बलसमन्वितैः ॥५-२-३३॥


###Slōka 34 / श्लोक ३४###


    उग्रौजसो महावीर्या बलवन्तश्च राक्षसाः ।
    वञ्चनीया मया सर्वे जानकीं परिमार्गता ॥५-२-३४॥


###Slōka 35 / श्लोक ३५###


    लक्ष्यालक्ष्येण रूपेण रात्रौ लङ्का पुरी मया ।
    प्रवेष्टुं प्राप्तकालं मे कृत्यं साधयितुं महत् ॥५-२-३५॥


###Slōka 36 / श्लोक ३६###


    तां पुरीं तादृशीं दृष्ट्वा दुराधर्शां सुरासुरैः ।
    हनुमान् चिन्तयामास विनिश्चित्य मुहुर्मुहुः ॥५-२-३६॥


###Slōka 37 / श्लोक ३७###


    केनोपायेन पशेयं मैथिलीं जनकात्मजाम् ।
    अदृष्टो राक्षसेन्द्रेण रावणेन दुरात्मना ॥५-२-३७॥


###Slōka 38 / श्लोक ३८###


    न विनश्येत्कथं कार्यं रामस्य विदितात्मनः ।
    एकामेकश्च पश्येयं रहिते जनकात्मजाम् ॥५-२-३८॥


###Slōka 39 / श्लोक ३९###


    भूताश्चार्था विपद्यन्ते देशकालविरोधिताः ।
    विक्लबं दूतमासाद्य तमः सूर्योदये यथा ॥५-२-३९॥


###Slōka 40 / श्लोक ४०###


    अर्थानर्थान्तरे बुद्धिर्निश्चितापि न शोभते ।
    घातयन्ति हि कार्याणि दूताः पण्डितमानिनः ॥५-२-४०॥


###Slōka 41 / श्लोक ४१###


    न विनश्येत्कथं कार्यं वैक्लब्यम् न कथं भवेत् ।
    लङ्घनं च समुद्रस्य कथं नु न वृथा भवेत् ॥५-२-४१॥


###Slōka 42 / श्लोक ४२###


    मयि दृष्टे तु रक्षोभी रामस्य विदितात्मनः ।
    भवेद्व्यर्थमिदं कार्यं रावणानर्थमिच्छतः ॥५-२-४२॥


###Slōka 43 / श्लोक ४३###


    न हि शक्यं क्वचित् स्थातुमविज्ञातेन राक्षसैः ।
    अपि राक्षसरूपेण किमुतान्येन केनचित् ॥५-२-४३॥


###Slōka 44 / श्लोक ४४###


    वायुरप्यत्र नाज्ञातश्चरेदिति मतिर्मम ।
    न ह्यस्त्यविदितं किंचिद्राक्षसानां बलीयसाम् ॥५-२-४४॥


###Slōka 45 / श्लोक ४५###


    इहाहं यदि तिष्ठामि स्वेन रूपेण संवृतः ।
    विनाशमुपयास्यामि भर्तुरर्थश्च हीयते ॥५-२-४५॥


###Slōka 46 / श्लोक ४६###


    तदहं स्वेन रूपेण रजन्यां ह्रस्वतां गतः ।
    लङ्कामभिपतिष्यामि राघवस्यार्थसिद्धये ॥५-२-४६॥


###Slōka 47 / श्लोक ४७###


    रावणस्य पुरीं रात्रौ प्रविश्य सुदुरासदाम् ।
    विचिन्वन् भवनं स्र्वं द्रक्ष्यामि जनकात्मजाम् ॥५-२-४७॥


###Slōka 48 / श्लोक ४८###


    इति संचिन्त्य हनुमान् सूर्यस्यास्तमयं कपिः ।
    आचकांक्षे ततो वीरो वैदेह्या द्रशनोतुसकः ॥५-२-४८॥


###Slōka 49 / श्लोक ४९###


    सूर्ये चास्तं गते रात्रौ देहं संक्षिप्य मारुतिः ।
    वृषदंशकमात्रः सन् बभूवाद्भुतदर्शनः ॥५-२-४९॥


###Slōka 50 / श्लोक ५०###


    प्रदोषकाले हनुमांस्तूर्णमुत्प्लुत्य वीर्यवान् ।
    प्रविवेश पुरीं रम्यां सुविभक्तमहापथाम् ॥५-२-५०॥


###Slōka 51 / श्लोक ५१###


    प्रासादमालाविततां स्तम्भैः काञ्चनराजतैः ।
    शातकुम्भमयैर्जालैर्गन्धर्वनगरोपमाम् ॥५-२-५१॥


###Slōka 52 / श्लोक ५२###


    सप्तभौमाष्टभौमैश्च स ददर्श महापुरीम् ।
    तलैः स्फतिकसंकीर्णैः कार्तस्वरविभूषितैः ॥५-२-५२॥


###Slōka 53 / श्लोक ५३###


    वैडूर्यमणिचित्रैश्च मुक्ताजालविभूषितैः ।
    तलैः शुशुभिरे तानि भवनान्यत्र रक्षसाम् ॥५-२-५३॥


###Slōka 54 / श्लोक ५४###


    काञ्चनानि च चित्राणि तोरणानि च रक्षसाम् ।
    लङ्कामुद्द्योतयामासुः सर्वतः समलंकृताम् ॥५-२-५४॥


###Slōka 55 / श्लोक ५५###


    अचिन्त्यामद्भुताकारां दृष्ट्वा लङ्कां महाकपिः ।
    आसीद्विष्ण्डो हृष्टश्च वैदेह्या दर्शनोत्सुकः ॥५-२-५५॥


###Slōka 56 / श्लोक ५६###


    स पाण्डुराविद्धविमानमालिनीं ।
    महार्हजाम्बूनदजालतोरणाम् ।यशस्विनीं रावणबाहुपालितां ।क्षपाचरैर्भिमबलैः समावृताम् ॥५-२-५६॥


###Slōka 57 / श्लोक ५७###


    चन्द्रोऽपि साचिव्यमिवास्य कुर्वं ।
    स्तारागणैर्मध्यगतो विराजन् ।ज्योत्स्नावितानेन वितत्य लोक ।मुत्तिष्ठते नैकसहस्ररश्मिः ॥५-२-५७॥


###Slōka 58 / श्लोक ५८###


    शङ्खप्रभं क्षीरमृणालवर्ण ।
    मुद्गच्छमानं व्यवभासमानम् ।ददर्श चन्द्रं स हरिप्रवीरः ।प्लोप्लूयमानं सरसीव हंसम् ॥५-२-५८॥


