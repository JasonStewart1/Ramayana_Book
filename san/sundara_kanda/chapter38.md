सुन्दरकाण्डम्
===============================


## Chapter 38  / सर्गः ३८##


###Slōka 1###


    ततः सकपिशार्दूलस्तेन वाक्येन हर्षितः ।
    सीतामुवाच तच्छ्रुत्वा वाक्यं वक्यविशारदः ।। ५.३८.१।।।।


###Slōka 2###


    युक्तरूपं त्वया देवि भाषितं शुभदर्शने ।
    सदृशं स्त्रीस्वभावस्य साध्वीनां विनयस्य च ।। ५.३८.२।।।।


###Slōka 3###


    स्त्रीत्वं न तु समर्थं हि सागरं व्यतिवर्तितुम् ।
    मामधिष्ठाय विस्तीर्णं शतयोजनमायतम् ।। ५.३८.३।।।।


###Slōka 4###


    द्वितीयं कारणं यच्च ब्रवीषि विनयान्विते ।
    रामादन्यस्य नार्हामि संस्पर्शमिति जानकि ।। ५.३८.४।।।।


###Slōka 5###


    एतत्ते देवि सदृशं पत्न्यास्तस्य महात्मनः ।
    का ह्यन्या त्वामृते देवि ब्रूयाद्वचनमीदृशम् ।। ५.३८.५।।।।


###Slōka 6###


    श्रोष्यते चैव काकुत्स्थः सर्वं निरवशेषतः ।
    चोष्टितं यत्त्वया देवि भाषितं मम चाग्रतः ।। ५.३८.६।।।।


###Slōka 7###


    कारणैर्बहुभिर्देवि रामप्रियचिकीर्षया ।
    स्नेहप्रस्कन्नमनसा मयैतत् समुदीरितम् ।। ५.३८.७।।।।।


###Slōka 8###


    लङ्काया दुष्प्रवेशत्वाद् दुस्तरत्वान्महोदधेः ।
    सामर्थ्यादात्मनश्चैव मयैतत् समुदीरितम् ।। ५.३८.८।।।।


###Slōka 9###


    इच्छामि त्वां समानेतुमद्यैव रघुबन्धुना ।
    गुरुस्नेहेन भक्त्या च नान्यथैतदुदाहृतम् ।। ५.३८.९।।।।


###Slōka 10###


    यदि नोत्सहसे यातुं मया सार्धमनिन्दिते ।
    अभिज्ञानं प्रयच्छ त्वं जानीयाद्राघवो हि तत् ।। ५.३८.१०।।।।


###Slōka 11###


    एवमुक्ता हनुमता सीता सुरसुतोपमा ।
    उवाच वचनं मन्दं बाष्पप्रग्रथिताक्षरम् ।। ५.३८.११।।।।


###Slōka 12###


    इदं श्रेष्ठमभिज्ञानं ब्रूयास्त्वं तु मम प्रियम्।
    शैलस्य चित्रकूटस्य पादे पूर्वोत्तरे पुरा ।। ५.३८.१२।।।।


###Slōka 13###


    तापसाश्रमवासिन्याः प्राज्यमूलफलोदके ।
    तस्मिन् सिद्धाश्रमे देशे मन्दाकिन्या ह्यदूरतः ।। ५.३८.१३।।।।


###Slōka 14###


    तस्योपवनषण्डेषु नानापुष्पसुगन्धिषु ।
    विहृत्य सलिलक्लिन्ना तवाङ्के समुपाविशम् ।। ५.३८.१४।।।।


###Slōka 15###


    ततो मांससमायुक्तो वायसः पर्यतुण्डयत् ।
    तमहं लोष्टमुद्यम्य वारयामि स्म वायसम् ।। ५.३८.१५।।।।


###Slōka 16###


    दारयन् स च मां काकस्तत्रैव परिलीयते ।
    न चाप्युपारमन्मांसाद्भक्षार्थी बलिभोजनः ।। ५.३८.१६।।।।


###Slōka 17###


    उत्कर्षन्त्यां च रशनां क्रुद्धायां मयि पक्षिणि ।
    स्रस्यमाने च वसने ततो दृष्टा त्वया ह्यहम् ।। ५.३८.१७।।।।


###Slōka 18###


    त्वया ऽपहसिता चाहं क्रुद्धा संलज्जिता तदा ।
    भक्षगृध्रेन काकेन दारिता त्वामुपागता ।। ५.३८.१८।।.३८.१७।।।।


###Slōka 19###


    आसीनस्य च ते श्रान्ता पुनरुत्सङ्गमाविशम् ।
    क्रुद्ध्यन्ती च प्रहृष्टेन त्वया ऽहं परिसान्त्विता ।। ५.३८.१९।।।।


###Slōka 20###


    बाष्पपूर्णमुखी मन्दं चक्षुषी परिमार्जती ।
    लक्षिता ऽहं त्वया नाथ वायसेन प्रकोपिता ।। ५.३८.२०।।।।


###Slōka 21###


    परिश्रमात् प्रसुप्ता च राघवाङ्के ऽप्यहं चिरम् ।
    पर्यायेण प्रसुप्तश्च ममाङ्के भरताग्रजः ।स तत्र पुनरेवाथ वायसः समुपागमत् ।। ५.३८.२१।।।।


###Slōka 22###


    ततः सुप्तप्रबुद्धां मां रामस्याङ्कात् समुत्थिताम् ।
    वायसः सहसा ऽ ऽगम्य विददार स्तनान्तरे ।। ५.३८.२२।।।।


###Slōka 23###


    पुनः पुनरथोत्पत्य विददार स मां भृशम् ।
    ततः समुक्षितो रामो मुक्तैः शोणितबिन्दुभिः ।। ५.३८.२३।।।।


###Slōka 24###


    वायसेन ततस्तेन बलवत्क्लिश्यमानया ।
    स मया बोधितः श्रीमान् सुखसुप्तः परन्तपः ।। ५.३८.२४।।।।


###Slōka 25###


    स मां दृष्ट्वा महाबाहुर्वितुन्नां स्तनयोस्तदा ।
    आशीविष इव क्रुद्धः श्वसन् वाक्यमभाषत ।। ५.३८.२५।।।।


###Slōka 26###


    केन ते नागनासोरु विक्षतं वै स्तनान्तरम् ।
    कः क्रीडति सरोषेण पञ्चवक्त्रेण भोगिना ।। ५.३८.२६।।।।


###Slōka 27###


    वीक्षमाणस्ततस्तं वै वायसं समुदैक्षत ।
    नखैः सरुधिरैस्तीक्ष्णैर्मामेवाभिमुखं स्थितम् ।। ५.३८.२७।।।।


###Slōka 28###


    पुत्रः किल स शक्रस्य वायसः पततां वरः ।
    धरान्तरगतः शीघ्रं पवनस्य गतौ समः ।। ५.३८.२८।।।।


###Slōka 29###


    ततस्तस्मिन् महाबाहुः कोपसंवर्तितेक्षणः ।
    वायसे कृतवान् क्रूरां मतिं मतिमतां वरः ।। ५.३८.२९।।।।


###Slōka 30###


    स दर्भं संस्तराद् गृह्य ब्राह्मेमास्त्रेण योजयत् ।
    स दीप्त इव कालाग्रिर्जज्वलाभिमुखो द्विजम् ।। ५.३८.३०।।।।


###Slōka 31###


    स तं प्रदीप्तं चिक्षेप दर्भं तं वायसं प्रति ।
    ततस्तं वायसं दर्भः सो ऽम्बरे ऽनुजगाम ह ।। ५.३८.३१।।।।


###Slōka 32###


    अनुसृप्तस्तदा काको जगाम विविधां गतिम् ।
    लोककाम इमं लोकं सर्वं वै विचचार ह ।। ५.३८.३२।।।।


###Slōka 33###


    स पित्रा च परित्यक्तः सुरैश्च समहर्षिभिः ।
    त्रील्लोकान् संपरिक्रम्य तमेव शरणं गतः ।। ५.३८.३३।।।।


###Slōka 34###


    स तं निपतितं भूमौ शरण्यः शरणागतम् ।
    वधार्हमपि काकुत्स्थः कृपया पर्यपालयत् ।। ५.३८.३४।।।।


###Slōka 35###


    न शर्म लब्ध्वा तमेव शरणं गतः ।
    । ५.३८.३५।।।।


###Slōka 36###


    परिद्यूनं विषण्णं च स तमायान्तमब्रवीत् ।
    मोघं कर्तुं न शक्यं तु ब्राह्ममस्त्रं तदुच्यताम् ।। ५.३८.३६।।।।


###Slōka 37###


    हिनस्तु दक्षिणाक्षि त्वच्छर इत्यथ सो ऽब्रवीत् ।
    ततस्तस्याक्षि काकस्य हिनस्ति स्म स दक्षिणम् ।दत्त्वा स दक्षिणं नेत्रं प्राणेभ्यः परिरक्षितः ।। ५.३८.३७।।।।


###Slōka 38###


    स रामाय नमस्कृत्वा राज्ञे दशरथाय च ।
    विसृष्टस्तेन वीरेण प्रतिपेदे स्वमालयम् ।। ५.३८.३८।।णम् ।।।


###Slōka 39###


    मत्कृते काकमात्रे तु ब्रह्मास्त्रं समुदीरितम् ।
    कर्माद्यो मां हरत्त्वत्तः क्षमसे तं महीपते ।। ५.३८.३९।।।।


###Slōka 40###


    स कुरुष्व महोत्साहः कृपां मयि नरर्षभ ।
    त्वया नाथवती नाथ ह्यनाथा इव दृश्यते ।। ५.३८.४०।।।।


###Slōka 41###


    आनृशंस्यं परो धर्मस्त्वत्त एव मया श्रुतः ।
    । ५.३८.४१।।।।


###Slōka 42###


    जानामि त्वां महावीर्यं महोत्साहं महाबलम् ।
    अपारपारमक्षोभ्यं गाम्भीर्यात् सागरोपमम् ।भर्तारं ससमुद्रायाधरण्या वासवोपमम् ।। ५.३८.४२।।।।


###Slōka 43###


    एवमस्त्रविदां श्रेष्ठः सत्यवान् बलवानपि ।
    किमर्थमस्त्रं रक्षस्सु न योजयति राघवः ।। ५.३८.४३।।।।


###Slōka 44###


    न नागा नापि गन्धर्वा नासुरा न मरुद्गणाः ।
    रामस्य समरे वेगं शक्ताः प्रतिसमाधितुम् ।। ५.३८.४४।।।।


###Slōka 45###


    तस्य वीर्यवतः कश्चिद् यद्यस्ति मयि संभ्रमः ।
    किमर्थं न शरैस्तीक्ष्णैः क्षयं नयति राक्षसान् ।। ५.३८.४५।।।।


###Slōka 46###


    भ्रातुरादेशमादाय लक्ष्मणो वा परन्तपः ।
    कस्य हेतोर्न मां वीरः परित्राति महाबलः ।। ५.३८.४६।।।।


###Slōka 47###


    यदि तौ पुरुषव्याघ्रौ वाय्वग्निसमतेजसौ ।
    सुराणामपि दुर्धर्षौ किमर्थं मामुपेक्षतः ।। ५.३८.४७।।।।


###Slōka 48###


    ममैव दुष्कृतं किंचिन्महदस्ति न संशयः ।
    समर्थावपि तौ यन्मां नावेक्षते परन्तपौ ।। ५.३८.४८।।।।


###Slōka 49###


    वैदह्या वचनं श्रत्वा करुणं साश्रुभाषितम् ।
    अथाब्रवीन्महातेजा हनूमान् मारुतात्मजः ।। ५.३८.४९।।।।


###Slōka 50###


    त्वच्छोकविमुखो रामो देवि सत्येन मे शपे ।
    रामे दुःखाभिपन्ने च लक्ष्मणः परितप्यते ।। ५.३८.५०।।।।


###Slōka 51###


    कथंचिद्भवती दृष्टा न कालः परिशोचितुम् ।
    । ५.३८.५१।।।।


###Slōka 52###


    इमं मुहूर्तं दुःखानां द्रक्ष्यस्यन्तमनिन्दिते ।
    तावुभौ पुरुषव्याघ्रौ राजपुत्रौ महाबलौ ।। ५.३८.५२।।।।


###Slōka 53###


    त्वद्दर्शनकृतोत्साहौ लङ्कां भस्मीकरिष्यतः ।
    । ५.३८.५३।।।।


###Slōka 54###


    हत्वा च समरे क्रूरं रावणं सहबान्धवम् ।
    राघवस्त्वां विशालाक्षि नेष्यति स्वां पुरीं प्रति ।ब्रूहि यद्राघवो वाच्यो लक्ष्मणश्च महाबलः ।। ५.३८.५४।।।।


###Slōka 55###


    सुग्रीवो वापि तेजस्वी हरयो ऽपि समागताः ।
    इत्युक्तवति तस्मिंश्च सीता सुरसुतोपमा ।उवाच सोकसन्तप्ता हनुमन्तं प्लवङ्गमम् ।। ५.३८.५५।।।।


###Slōka 56###


    कौसल्या लोकभर्तारं सुषुवे यं मनस्विनी ।
    तं ममार्थे सुखं पृच्छ शिरसा चाभिवादय ।। ५.३८.५६।।।।


###Slōka 57###


    स्रजश्च सर्वरत्नानि प्रिया याश्च वराङ्गनाः ।
    ऐश्वर्यं च विशालायां पृथिव्यामपि दुर्लभम् ।। ५.३८.५७।।।।


###Slōka 58###


    पितरं मातरं चैव संमान्याभिप्रसाद्य च ।
    अनुप्रव्रजितो रामं सुमित्रा येन सुप्रजाः ।। ५.३८.५८।।।।


###Slōka 59###


    आनुकूल्येन धर्मात्मा त्यक्त्वा सुखमनुत्तमम् ।
    अनुगच्छति काकुत्स्थं भ्रातरं पालयन् वने ।। ५.३८.५९।।।।


###Slōka 60###


    संहस्कन्धो महाबाहुर्मनस्वी प्रियदर्शनः ।
    पितृवद्वर्तते रामे मातृवन्मां समाचरन् ।। ५.३८.६०।।।।


###Slōka 61###


    ह्रियमाणां तदा वीरो न तु मां वेद लक्ष्मणः ।
    । ५.३८.६१।।।।


###Slōka 62###


    वृद्दोपसेवी लक्ष्मीवान् शक्तो न बहु भाषिता ।
    राजपुत्रः प्रियः श्रेष्ठः सदृशः श्वशुरस्य मे ।। ५.३८.६२।।।।


###Slōka 63###


    मम प्रियतरो नित्यं भ्राता रामस्य लक्ष्मणः ।
    नियुक्तो धुरि यस्यां तु तामुद्वहति वीर्यवान् ।। ५.३८.६३।।।।


###Slōka 64###


    यं दृष्ट्वा राघवो नैव वृत्तमार्यमनुस्मरेत् ।
    स ममार्थाय कुशलं वक्तव्यो वचनान्मम ।मृदुर्नित्यं शुचिर्दक्षः प्रियो रामस्य लक्ष्मणः ।। ५.३८.६४।।।।


###Slōka 65###


    यथा हि वानरश्रेष्ठ दुःखक्षयकरो भवेत् ।
    त्वमस्मिन् कार्यनिर्योगे प्रमाणं हरिसत्तम ।। ५.३८.६५।।।।


###Slōka 66###


    राघवस्त्वत्समारम्भान्मयि यत्नपरो भवेत् ।
    । ५.३८.६६।।।।


###Slōka 67###


    इदं ब्रूयाश्च मे नाथं शूरं रामं पुनः पुनः ।
    जीवितं धारयिष्यामि मासं दशरथात्मज ।। ५.३८.६७।।।।


###Slōka 68###


    ऊर्ध्वं मासान्न जीवेयं सत्येनाहं ब्रवीमि ते ।
    रावणेनोपरुद्धां मां निकृत्या पापकर्मणा ।। ५.३८.६८।।।।


###Slōka 69###


    त्रातुमर्हसि वीर त्वं पातालादिव कौशिकीम् ।
    ततो वस्त्रगतं मुक्त्वा दिव्यं चूडामणिं शुभम् ।प्रदेयो राघवायेति सीता हनुमते ददौ ।। ५.३८.६९।।।।


###Slōka 70###


    प्रतिगृह्य ततो वीरो मणिरत्नमनुत्तमम् ।
    अङ्गुल्या योजयामास न ह्यस्य प्राभवद्भुजः ।।। ५.३८.७०।।।।


###Slōka 71###


    मणिरत्नं कपिवरः प्रतिगृह्याभिवद्य च ।
    सीतां प्रदक्षिणं कृत्वा प्रणतः पार्श्वतः स्थितः ।। ५.३८.७१।।।।


###Slōka 72###


    हर्षेण महता युक्तः सीतादर्शनजेन सः ।
    हृदयेन गतो रामं शरीरेण तु विष्ठितः ।। ५.३८.७२।।।।


###Slōka 73###


    मणिवरमुपगृह्य तं महार्हं जनकनृपात्मजया धृतं प्रभावात् ।
    गिरिरिव पवनावधूत्मुक्तः सुखितमनाः प्रतिसंक्रमं प्रपेदे ।। ५.३८.७३।।


