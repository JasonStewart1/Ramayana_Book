सुन्दरकाण्डम्
===============================


## Chapter 3  / सर्गः ३##


###Slōka 1###


    स लम्ब शिखरे लम्बे लम्ब तोयद सम्निभे ।
    सत्त्वम् आस्थाय मेधावी हनुमान् मारुत आत्मजः ॥५-३-१॥


###Slōka 2###


    निशि लन्काम् महा सत्त्वः विवेश कपि कुन्जरः ।
    रम्य कानन तोय आढ्याम् पुरीम् रावण पालिताम् ॥५-३-२॥


###Slōka 3###


    शारद अम्बु धर प्रख्यैः भवनैः उपशोभिताम् ।
    सागर उपम निर्घोषाम् सागर अनिल सेविताम् ॥५-३-३॥


###Slōka 4###


    सुपुष्ट बल सम्गुप्ताम् यथैव विटपावतीम् ।
    चारु तोरण निर्यूहाम् पाण्डुर द्वार तोरणाम्॥५-३-४॥


###Slōka 5###


    भुजग आचरिताम् गुप्ताम् शुभाम् भोगवतीम् इव ।
    ताम् सविद्युत् घन आकीर्णाम् ज्योतिः मार्ग निषेविताम् ॥५-३-५॥


###Slōka 6###


    चण्ड मारुत निर्ह्रादाम् यथा इन्द्रस्य अमरावतीम् ।
    शातकुम्भेन महता प्राकारेण अभिसम्वृताम् ॥५-३-६॥


###Slōka 7###


    किन्किणी जाल घोषाभिः पताकाभिः अलम्कृताम् ।
    आसाद्य सहसा हृष्टः प्राकारम् अभिपेदिवान् ॥५-३-७॥


###Slōka 8###


    विस्मय आविष्ट हृदयः पुरीम् आलोक्य सर्वतः ।
    जाम्बूनदमयैः द्वारैः वैदूर्य कृत वेदिकैः ॥५-३-८॥


###Slōka 9###


    मणि स्फटिक मुक्ताभिः मणि कुट्टिम भूषितैः ।
    तप्त हाटक निर्यूहैः  राजत अमल पाण्डुरैः ॥५-३-९॥


###Slōka 10###


    वैदूर्य तल सोपानैः  स्फाटिक अन्तर पाम्सुभिः ।
    चारु सम्जवन उपेतैः  खम् इव उत्पतितैः  शुभैः ॥५-३-१०॥


###Slōka 11###


    क्रौन्च बर्हिण सम्घुष्टे राज हम्स निषेवितैः ।
    तूर्य आभरण निर्घोषैः  सर्वतः प्रतिनादिताम् ॥५-३-११॥


###Slōka 12###


    वस्वोकसारा प्रतिमाम् समीक्ष्य नगरीम् ततः ।
    खम् इव उत्पतिताम् लन्काम् जहर्ष हनुमान् कपिः ॥५-३-१२॥


###Slōka 13###


    ताम् समीक्ष्य पुरीम् लन्काम् राक्षस अधिपतेः शुभाम् ।
    अनुत्तमाम् ऋद्धि युताम् चिन्तयाम् आस वीर्यवान् ॥५-३-१३॥


###Slōka 14###


    न इयम् अन्येन नगरी शक्या धर्षयितुम् बलात् ।
    रक्षिता रावण बलैः उद्यत आयुध धारिभिः ॥५-३-१४॥


###Slōka 15###


    कुमुद अन्गदयोः वा अपि सुषेणस्य महा कपेः ।
    प्रसिद्धा इयम् भवेत् भूमिः मैन्द द्विविदयोः अपि ॥५-३-१५॥


###Slōka 16###


    विवस्वतः तनूजस्य हरेः च कुश पर्वणः ।
    ऋक्षस्य केतु मालस्य मम चैव गतिः भवेत् ॥५-३-१६॥


###Slōka 17###


    समीक्ष्य तु महा बाहः राघवस्य पराक्रमम् ।
    लक्ष्मणस्य च विक्रान्तम् अभवत् प्रीतिमान् कपिः ॥५-३-१७॥


###Slōka 18###


    ताम् रत्न वसन उपेताम् कोष्ठ आगार अवतम्सकाम् ।
    यन्त्र अगार स्तनीम् ऋद्धाम् प्रमदाम् इव भूषिताम् ॥५-३-१८॥


###Slōka 19###


    ताम् नष्ट तिमिराम् दीपैः भास्वरैः च महा गृहैः ।
    नगरीम् राक्षस इन्द्रस्य ददर्श स महा कपिः ॥५-३-१९॥


###Slōka 20###


    अथ सा हरिशार्दूलम् प्रविशन्तिम् महाबलम् ।
    नगरी स्वेन रूपेण ददर्श पवनात्मजम् ॥५-३-२०॥


###Slōka 21###


    सा तम् हरिवरम् दृष्ट्वा लङ्का रावणपालिता ।
    स्वयमेवोत्थिता तत्र विकृताननदर्शना ॥५-३-२१॥


###Slōka 22###


    पुरस्तत्क पिवर्यस्य वायुसूनोरतिष्ठत ।
    मुञ्चमाना महानादमब्रवीत्पवनात्मजम् ॥५-३-२२॥


###Slōka 23###


    कस्त्वम् केन च कार्येण इह प्राप्तो वनालय ।
    कथय स्वेह यत्तत्त्वम् यावत्प्राणा धरन्ति ते ॥५-३-२३॥


###Slōka 24###


    न शक्यम् खल्वियम् लङ्का प्रवेष्टुम् वानर त्वया ।
    रक्षिता रावणबलैरभिगुप्ता समन्ततः ॥५-३-२४॥


###Slōka 25###


    अथ तामब्रवीद्वीरो हनुमानग्रतः स्थिताम् ।
    कथयिष्यामि ते तत्त्वम् यन्मम् त्वम् परिपृच्छसि ॥५-३-२५॥


###Slōka 26###


    का त्वम् विरूपनयना पुरद्वारेऽवतिष्ठसि ।
    किमर्थम् चापि माम् रुद्ध्वा निर्भर्त्सयसि दारुणा ॥५-३-२६॥


###Slōka 27###


    हनुमद्वचनम् श्रुत्वा लङ्का सा कामरूपिणी ।
    उवाच वचनम् क्रुद्धा परुषं पवनात्मजम् ॥५-३-२७॥


###Slōka 28###


    अहम् राक्षसराजस्य रावणस्य महात्मनः ।
    आज्ञाप्रतीक्षा दुर्धर्षा रक्षामि नगरीमिमाम् ॥५-३-२८॥


###Slōka 29###


    न शक्या मामवज्ञाय प्रवेष्टुम् नगरी त्वया ।
    अद्य प्राणैः परित्यक्तः स्वप्स्यसे निहतो मया ॥५-३-२९॥


###Slōka 30###


    अहम् हि नगरी लङ्का स्वयमेव प्लवङ्गम ।
    सर्वतः परिरक्षामि ह्येतत्ते कथितम् मया ॥५-३-३०॥


###Slōka 31###


    लङ्काया वचनम् श्रुत्वा हनुमान् मारुतात्मजः ।
    यत्नवान्स हरिश्रेष्ठः स्थितश्शैल इवापरः ॥५-३-३१॥


###Slōka 32###


    स ताम् स्त्रीरूपविकृताम् दृष्ट्वा वानरपुङ्गवः ।
    आबभाषेऽथ मेधावि सत्त्वान् प्लवगर्षभः ॥५-३-३२॥


###Slōka 33###


    द्रक्ष्यामि नगरीम् लङ्काम् साट्टप्राकारतोरणाम् ।
    इत्यर्थमिह सम्प्राप्तः परम् कौतूहलम् हि मे ॥५-३-३३॥


###Slōka 34###


    वनान्युपवनानीह लङ्कायाः काननानि च ।
    सर्वतो गृहमुख्यानि द्रष्टुमागमनम् हि मे ॥५-३-३४॥


###Slōka 35###


    तस्य तद्वचनम् श्रुत्वा लङ्का सा कामरूपिणी ।
    भूय एव पुनर्वाक्यम् बभाषे परुषाक्षरम् ॥५-३-३५॥


###Slōka 36###


    मामनिर्जत्य दुर्बद्धे राक्षसेश्वरपालिता ।
    न शक्यमद्य ते द्रष्टुम् पुरीयम् वनराधम ॥५-३-३६॥


###Slōka 37###


    ततः स कपिशार्दूलस्तामुवाच निशाचरीम् ।
    दृष्वा पुरीमिमाम् भद्रे पुनर्यास्ये यथागतम् ॥५-३-३७॥


###Slōka 38###


    ततः कृत्वा महानादम् सा वै लङ्का भयावहम् ।
    तलेन वानरश्रेष्ठम् ताडयामास वेगिता ॥५-३-३८॥


###Slōka 39###


    ततः स कपिशार्दुलो लङ्काया ताडितो भृशम् ।
    ननाद सुमहानादम् वीर्यवान् पवनात्मजः ॥५-३-३९॥


###Slōka 40###


    ततः सम्वर्तयामास वामहस्तस्य सोऽङ्गुLईः ।
    मुष्ह्टिनाभिजघूनैनाम् हनुमान् क्रोधमूर्चितः ॥५-३-४०॥


###Slōka 41###


    स्त्री चेति मन्यमानेन नातिक्रोधः स्वयम् कृतः ।
    सा तु तेन प्रहारेण विह्वलाङ्गी नीशाचरी ॥५-३-४१॥


###Slōka 42###


    पपात सहसा भूमौ विकृताननदर्शना ।
    ततस्तु हनुमान् प्राज्ञस्ताम् दृष्ट्वा विनिपातिताम् ॥५-३-४२॥


###Slōka 43###


    कृपाम् चकार तेजस्वी मन्यमानः स्त्रियम् तु ताम् ।
    ततो वै भृशसम्विग्ना लङ्का गद्गदाक्षरम् ॥५-३-४३॥


###Slōka 44###


    उवाचागर्वितम् वाक्यम् हनूमन्तम् प्लवङ्गमम् ।
    प्रसीद सुमहाबाहो त्रायस्व हरिसत्तम ॥५-३-४४॥


###Slōka 45###


    समये सौम्य तिष्ठन्ति स्त्त्ववन्तो महाबलाः ।
    अहं तु नगरी लङ्का स्वयमेव प्लवङ्गम ॥५-३-४५॥


###Slōka 46###


    निर्जिताहम् त्वया वीर विक्रमेण महाबल ।
    इदम् तु तथ्यम् शृणु वै ब्रुवन्त्य मे हरीश्वर ॥५-३-४६॥


###Slōka 47###


    स्वयम्भुवा पुरा दत्तम् वरदानम् यथा मम ।
    यदा त्वाम् वानरः कश्चिद्विक्रमाद्वशमानयेत् ॥५-३-४७॥


###Slōka 48###


    तदा त्वया हि विज्ञेयम् रक्षसाम् भयामागतम् ।
    स हि म् समयः सौम्य प्राप्तोऽय तव द्र्शनात् ॥५-३-४८॥


###Slōka 49###


    स्वयम्भूविहितः सत्यो न तस्यास्ति व्यतिक्रमः ।
    सीतानिमित्तंम् राज्ञस्तु रावणस्य दुरात्मनः ॥५-३-४९॥


###Slōka 50###


    विधत्स्व सर्वकार्याणि यानि यानिह वाञ्चसि ।
    तत्प्रविश्य हरिश्रेष्ठम् पुरीम् रावणपालिताम् ॥५-३-५०॥


###Slōka 51###


    विधत्स्व सर्वकार्याण् यानि यानीह वाञ्चसि ।
    प्रविश्य शापोपहताम् हरीश्वर ।शुभाम् पुरीम् राक्षसराजपालिताम् ।यदृच्छया त्वम् जनकात्मजाम् सतीम् ।विमार्ग सर्वत्र गतो यथासुखम् ॥५-३-५१॥


