सुन्दरकाण्डम्
===============================


## Chapter 27  / सर्गः २७##


###Slōka 1 / श्लोक १###


    इत्युक्ताः सीतया घोरा राक्षस्यः क्रोधमूर्च्छिताः ।
    काश्चिज्जग्मुस्तदाख्यातुं रावणस्य तरस्विनः ।। ५.२७.१।।।।


###Slōka 2 / श्लोक २###


    ततः सीतामुपागम्य राक्षस्यो घोरदर्शनाः ।
    पुनः परुषमेकार्थमनर्थार्थमथाब्रुवन् ।। ५.२७.२।।।।


###Slōka 3 / श्लोक ३###


    अद्येदानीं तवानार्ये सीते पापविनिश्चये ।
    राक्षस्यो भक्षयिष्यन्ति मांसमतेद्यतासुखम् ।। ५.२७.३।।।।


###Slōka 4 / श्लोक ४###


    सीतां ताभिरनार्याभिर्दृष्ट्वा सन्तर्जितां तदा ।
    राक्षसी त्रिजटा वृद्धा शयाना वाक्यमब्रवीत् ।। ५.२७.४।।।।


###Slōka 5 / श्लोक ५###


    आत्मानं खादतानार्या न सीतां भक्षयिष्यथ ।
    जनकस्य सुतामिष्टां स्नुषां दशरथस्य च ।। ५.२७.५।।।।


###Slōka 6 / श्लोक ६###


    स्वप्नो ह्यद्य मया दृष्टो दारुणो रोमहर्षणः ।
    राक्षसानामभावाय भर्तुरस्या भवाय च ।। ५.२७.६।।।।


###Slōka 7 / श्लोक ७###


    एवमुक्तास्त्रिजटया राक्षस्यः क्रोधमूर्च्छिताः ।
    सर्वा एवाब्रुवन् भीतास्त्रिजटां तामिदं वचः ।कथयस्व त्वया दृष्टः स्वप्नो ऽयं कीदृशो निशि ।। ५.२७.७।।।।


###Slōka 8 / श्लोक ८###


    तासां श्रुत्वा तु वचनं राक्षसीनां मुखाच्च्युतम् ।
    उवाच वचनं काले त्रिजटा स्वप्नसंश्रितम् ।। ५.२७.८।।।।


###Slōka 9 / श्लोक ९###


    गजदन्तमयीं दिव्यां शिबिकामन्तरिक्षगाम् ।
    । ५.२७.९।।।।


###Slōka 10 / श्लोक १०###


    युक्तां हंससहस्रेण स्वयमास्थाय राघवः ।
    शुक्लमाल्याम्बरधरो लक्ष्मणेन सहा गतः ।। ५.२७.१०।।।।


###Slōka 11 / श्लोक ११###


    स्वप्ने चाद्य मया दृष्टा सीता शुक्लाम्बरावृता ।
    सागरेण परिक्षिप्तं श्वेतं पर्वतमास्थिता ।रामेण सङ्गता सीता भास्करेण प्रभा यथा ।। ५.२७.११।।।।


###Slōka 12 / श्लोक १२###


    राघवश्च मया दृष्टाश्चतुर्दन्तं महागजम् ।
    आरूढः शैलसङ्काशं चचार सह लक्ष्मणः ।। ५.२७.१२।।।।


###Slōka 13 / श्लोक १३###


    ततस्तौ नहशार्दूलौ दीप्यमानौ स्वतेजसा ।
    शुक्लमाल्याम्बरधरौ जानकीं पर्युपस्थितौ ।। ५.२७.१३।।।।


###Slōka 14 / श्लोक १४###


    ततस्तस्य नगस्याग्रे ह्याकाशस्थस्य दन्तिनः ।
    भर्त्रा परिगृहीतस्य जानकी स्कन्धमाश्रिता ।। ५.२७.१४।।।।


###Slōka 15 / श्लोक १५###


    भर्तुरङ्कात् समुत्पत्य ततः कमललोचना ।
    चन्द्रसूर्यो मया दृष्टा पाणिना परिमार्जती ।। ५.२७.१५।।।।


###Slōka 16 / श्लोक १६###


    ततस्ताभ्यां कुमाराभ्यामास्थितः स गजोत्तमः ।
    सीतया च विशालाक्ष्या लङ्काया उपरि स्थितः ।। ५.२७.१६।।।।


###Slōka 17 / श्लोक १७###


    पाण्डुरर्षभयुक्तेन रथेनाष्टयुजा स्वयम् ।
    इहोपयातः काकुत्स्थः सीतया सह भार्यया ।। ५.२७.१७।।।।


###Slōka 18 / श्लोक १८###


    लक्ष्मणेन सह भ्रात्रा सीतया सह वीर्यवान् ।
    । ५.२७.१८।।।।


###Slōka 19 / श्लोक १९###


    आरुह्य पुष्पकं दिव्यं विमानं सूर्यसन्निभम् ।
    उत्तरां दिशमालोक्य जगाम पुरुषोत्तमः ।। ५.२७.१९।।।।


###Slōka 20 / श्लोक २०###


    एवं स्वप्ने मया दृष्टो रामो विष्णुपराक्रमः ।
    लक्ष्मणेन सह भ्रात्रा सीतया सह भार्यया * ।। ५.२७.२०।।।।


###Slōka 21 / श्लोक २१###


    न हि रामो महातेजाः शक्यो जेतुं सुरासुरैः ।
    राक्षसैर्वापि चान्यैर्वा स्वर्गः पापजनैरिव ।। ५.२७.२१।।।।


###Slōka 22 / श्लोक २२###


    रावणश्च मया दृष्टः क्षितौ तैलसमुक्षितः ।
    रक्तवासाः पिबन् मत्तः करवीरकृतस्रजः ।। ५.२७.२२।।।।


###Slōka 23 / श्लोक २३###


    विमानात् पुष्पकादद्य रावणः पतितो भुवि ।
    कृष्यमाणः स्त्रिया दृष्टो मुण्डः कृष्णाम्बरः पुनः ।। ५.२७.२३।।।।


###Slōka 24 / श्लोक २४###


    रथेन खरयुक्तेन रक्तमाल्यानुलेपनः ।
    पिबंस्तैलं हसन् नृत्यन् भ्रान्तचित्ताकुलेन्द्रियः ।गर्दभेन ययौ शीघ्रं दक्षिणां दिशमास्थितः ।। ५.२७.२४।।।।


###Slōka 25 / श्लोक २५###


    पुनरेव मया दृष्टो रावणो राक्षसेश्वरः ।
    पतितो ऽवाविछरा भूमौ गर्दभाद्भयमोहितः ।। ५.२७.२५।।।।


###Slōka 26 / श्लोक २६###


    सहसोत्थाय सम्भ्रान्तो भयार्तो मदविह्वलः ।
    उन्मत्त इव दिग्वासा दुर्वाक्यं प्रलपन् बहु ।। ५.२७.२६।।।।


###Slōka 27 / श्लोक २७###


    दुर्गन्धं दुस्सहं घोरं तिमिरं नरकोपमम् ।
    मलपङ्कं प्रविश्याशु मग्नस्तत्र स रावणः ।। ५.२७.२७।।।।


###Slōka 28 / श्लोक २८###


    कण्ठे बद्ध्वा दशग्रीवं प्रमदा रक्तवासिना ।
    काली कर्दमलिप्ताङ्गी दिशं याम्यां प्रकर्षति ।। ५.२७.२८।।।।


###Slōka 29 / श्लोक २९###


    एवं तत्र मया दृष्टः कुम्भकर्णौ निशाचरः ।
    रावणस्य सुताः सर्वे तृष्टास्तैलसमुक्षिताः ।। ५.२७.२९।।।।


###Slōka 30 / श्लोक ३०###


    वराहेण दशग्रीवः शिंशुमारेण चेन्द्रजित् ।
    उष्ट्रेण कुम्भकर्णश्च प्रयातो दक्षिणां दिशम् ।। ५.२७.३०।।।।


###Slōka 31 / श्लोक ३१###


    एकस्तत्र मया दृष्टः श्वेतच्छत्रो विभीषणः ।
    । ५.२७.३१।।।।


###Slōka 32 / श्लोक ३२###


    शुक्लमाल्याम्बरधरः शुक्लगन्धानुलेपनः ।
    शङ्खदुन्दुभिनिर्घोषैर्नृत्तगीतैरलङ्कृतः ।। ५.२७.३२।।।।


###Slōka 33 / श्लोक ३३###


    आरुह्य शौलसङ्काशं मेघस्तनितनिःस्वनम् ।
    चतुर्दन्तं गजं दिव्यमास्ते तत्र विभीषणः ।चतुर्भिः सचिवैः सार्धं वैहायसमुपस्थितः ।। ५.२७.३३।।।।


###Slōka 34 / श्लोक ३४###


    समाजश्च मया दृष्टो गीतवादित्रनिःस्वनः ।
    पिबतां रक्तमाल्यानां रक्षसां रक्तवाससाम् ।। ५.२७.३४।।।।


###Slōka 35 / श्लोक ३५###


    लङ्कां चेयं पुरी रम्या सवाजिरथकुञ्जरा ।
    सागरे पतिता दृष्टा भग्नगोपुरतोरणा ।। ५.२७.३५।।।।


###Slōka 36 / श्लोक ३६###


    लङ्का दृष्टा मया स्वप्ने रावणेनाभिरक्षिता ।
    दग्धा रामस्य दूतेन वानरेण तरस्विना ।। ५.२७.३६।।।।


###Slōka 37 / श्लोक ३७###


    पीत्वा तैलं प्रनृत्ताश्च प्रहसन्त्यो महास्वनाः ।
    लङ्कायां भस्मरूक्षायां प्रविष्टा राक्षसस्त्रियः ।। ५.२७.३७।।।।


###Slōka 38 / श्लोक ३८###


    कुम्भकर्णादयश्चेमे सर्वे राक्षसपुङ्गवाः ।
    रक्तं निवसनं गृह्य प्रविष्टा गोमयह्रदे ।। ५.२७.३८।।।।


###Slōka 39 / श्लोक ३९###


    अपगच्छत नश्यध्वं सीतामाप स राघवः ।
    घातयेत् परमामर्षी सर्वैः सार्धं हि राक्षसैः ।। ५.२७.३९।।।।


###Slōka 40 / श्लोक ४०###


    प्रियां बहुमतां भार्यां वनवासमनुव्रताम् ।
    भर्त्सितां तर्जितां वापि नानुमंस्यति राघवः ।।। ५.२७.४०।।।।


###Slōka 41 / श्लोक ४१###


    तदलं क्रूरवाक्यैर्वः सान्त्वमेवाभिधीयताम् ।
    अभियाचाम वैदैहीमेतद्धि मम रोचते ।। ५.२७.४१।।।।


###Slōka 42 / श्लोक ४२###


    यस्यामेव विधः स्वप्नो दुःखितायां प्रदृश्यते ।
    सा दुःखैर्विविधैर्मुक्ता प्रियं प्राप्नोत्यनुत्तमम् ।। ५.२७.४२।।।।


###Slōka 43 / श्लोक ४३###


    भर्त्सितामपि याचध्वं राक्षस्यः किं विवक्षया ।
    राघवाद्धि भयं घोरं राक्षसानामुपस्थितम् ।। ५.२७.४३।।।।


###Slōka 44 / श्लोक ४४###


    प्रणिपातप्रसन्ना हि मैथिली जनकात्मजा ।
    अलमेषा परित्रातुं राक्षस्यो महतो भयात् ।। ५.२७.४४।।।।


###Slōka 45 / श्लोक ४५###


    अपि चास्या विशालाक्ष्या न किञ्चिदुपलक्षये ।
    विरूपमपि चाङ्गेषु सुसूक्ष्ममपि लक्षण् ।। ५.२७.४५।।।।


###Slōka 46 / श्लोक ४६###


    छायावैगुण्यमात्रं तु शङ्केः दुःखमुपस्थितम् ।
    अदुःखार्हामिमां देवीं वैहायसमुपस्थिताम् ।। ५.२७.४६।।।।


###Slōka 47 / श्लोक ४७###


    अर्थसिद्धिं तु वैदेह्याः पश्याम्यहमुपस्थिताम् ।
    राक्षसेन्द्रविनाशं च विजयं राघवस्य च ।। ५.२७.४७।।।।


###Slōka 48 / श्लोक ४८###


    निमित्तभूतमेत्तु श्रोतुमस्या महत् प्रियम् ।
    । ५.२७.४८।।।।


###Slōka 49 / श्लोक ४९###


    दृश्यते च स्फुरच्चक्षुः पद्मपत्रमिवायतम् ।
    ईषच्च हृषितो वा ऽस्या दक्षिणाया ह्यदक्षिणः ।। ५.२७.४९।।।।


###Slōka 50 / श्लोक ५०###


    अकस्मादेव वैदेह्या बाहुरेकः प्रकम्पते ।
    करेणुहस्तप्रतिमः सव्यश्चोरुरनुत्तमः ।वेपमानः सूचयति राघवं पुरतः स्थितम् ।। ५.२७.५०।।।।


###Slōka 51 / श्लोक ५१###


    पक्षी च शाखानिलयः प्रहृष्टः पुनः पुनश्चोत्तमसान्त्ववादी ।
    सुस्वागतां वाचमुदीरयानः पुनः पुनश्चोदयतीव हृष्टः ।। ५.२७.५१।।


