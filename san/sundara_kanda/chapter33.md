सुन्दरकाण्डम्
===============================


## Chapter 33  / सर्गः ३३##


###Slōka 1###


    सो ऽवतीर्य द्रुमात्तस्माद्विद्रुमप्रतिमाननः ।
    विनीतवेषः कृपणः प्रणिपत्योपसृत्य च ।। ५.३३.१।।।।


###Slōka 2###


    तामब्रवीन्महातेजा हनूमान् मारुतात्मजः ।
    शिरस्यञ्जलिमाधाय सीतां मधुरया गिरा ।। ५.३३.२।।।।


###Slōka 3###


    कानु पद्मपलाशाक्षि क्लिष्टकौशेयवासिनि ।
    द्रुमस्य शाखामालम्ब्य तिष्ठसि त्वमनिन्दिते ।। ५.३३.३।।।।


###Slōka 4###


    किमर्थं तव नेत्राभ्यां वारि स्रवति शोकजम् ।
    पुण्डरीकपलाशाभ्यां विप्रकीर्णमिवोदकम् ।। ५.३३.४।।।।


###Slōka 5###


    सुराणामसुराणां वा नागगन्धर्वरक्षसाम् ।
    यक्षाणां किन्नराणां वा का त्वं भवसि शोभने ।। ५.३३.५।।।।


###Slōka 6###


    का त्वं भवसि रुद्राणां मरुतां वा वरानने ।
    वसूनां वा वरारोहे देवता प्रतिभासे मे ।। ५.३३.६।।।।


###Slōka 7###


    किन्नु चन्द्रमसा हीना पतिता विबुधालयात् ।
    रोहिणी ज्योतिषां श्रेष्ठा श्रेष्ठसर्वगुणान्विता ।। ५.३३.७।।।।


###Slōka 8###


    का त्वं भवसि कल्याणि कत्वमनिन्दितलोचने ।
    । ५.३३.८।।।।


###Slōka 9###


    कोपाद्वा यदि वा मोहाद्भर्तारमसितेक्षणे ।
    वसिष्ठं कोपयित्वा त्वं नासिकल्याण्यरुन्धती ।। ५.३३.९।।।।


###Slōka 10###


    को नु पुत्रः पिता भ्राता भर्ता वा ते सुमध्यमे ।
    अस्माल्लोकादमुं लोकं गतं त्वमनुशोचसि ।। ५.३३.१०।।।।


###Slōka 11###


    रोदनादतिनिःश्वासाद्भूतमिसंस्पर्शनादपि ।
    न त्वां देवीमहं मन्ये राज्ञः संज्ञावधारणात् ।। ५.३३.११।।।।


###Slōka 12###


    व्यञ्जनानि च ते यानि लक्षणामनि च लक्षये ।
    महिषी भूमिपालस्य राजकन्या ऽसि मे मता ।। ५.३३.१२।।।।


###Slōka 13###


    रावणेन जनस्थानाद् बलादपहृता यदि ।
    सीता त्वमसि भद्रं ते तन्ममाचक्ष्व पृच्छतः ।। ५.३३.१३।।।।


###Slōka 14###


    यथा हि तव वै दैन्यं रूपं चाप्यतिमानुषम् ।
    तपसा चान्वितो वेषस्त्वं राममहिषी ध्रुवम् ।। ५.३३.१४।।।।


###Slōka 15###


    सा तस्य वचनं श्रुत्वा रामकीर्तनहर्षिता ।
    उवाच वाक्यं वैदेही हनुमन्तं द्रुमाश्रितम् ।। ५.३३.१५।।।।


###Slōka 16###


    पृथिव्यां राजसिहानां मुख्यस्य विदितात्मनः ।
    स्नुषा दशरथस्याहं शत्रुसैन्यप्रतापिनः ।। ५.३३.१६।।।।


###Slōka 17###


    दुहिता जनकस्याहं वैदेहस्य महात्मनः ।
    सीता च नाम नाम्ना ऽहं भार्या रामस्य धीमतः ।। ५.३३.१७।।।।


###Slōka 18###


    समा द्वादश तत्राहं राघवस्य निवेशने ।
    भुञ्जाना मानुषान् भोगान् सर्वकामसमृद्धिनी ।। ५.३३.१८।।।।


###Slōka 19###


    तत्र त्रयोदशे वर्षे राज्येनेक्ष्वाकुनन्दनम् ।
    अभिषेचयितुं राजा सोपाध्यायः प्रचक्रमे ।। ५.३३.१९।।।।


###Slōka 20###


    तस्मिन् संभ्रियमाणे तु राघवस्याभिषेचने ।
    कैकेयी नाम भर्तारं देवी वचनमब्रवीत् ।। ५.३३.२०।।।।


###Slōka 21###


    न पिबेयं न खादेयं प्रत्यहं मम भोजनम् ।
    एष मे जीवितस्यान्तो रामो यद्यभिषिच्यते ।। ५.३३.२१।।।।


###Slōka 22###


    यत्तदुक्तं त्वया वाक्यं प्रीत्या नृपतिसत्तम ।
    तच्चेन्न वितथं कार्यं वनं गच्छतु राघवः ।। ५.३३.२२।।।।


###Slōka 23###


    स राजा सत्यवाग् देव्या वरदानमनुस्मरन् ।
    मुमोह वचनं श्रुत्वा कैकेय्याः क्रूरमप्रियम् ।। ५.३३.२३।।।।


###Slōka 24###


    ततस्तु स्थविरो राजा सत्ये धर्मे व्यवस्थितः ।
    ज्येष्ठं यशस्विनं पुत्रं रुदन् राज्यमयाचत ।। ५.३३.२४।।।।


###Slōka 25###


    स पितुर्वचनं श्रीमानभिषेकात् परं प्रियम् ।
    मनसा पूर्वमासाद्य वाचा प्रतिगृहीतवान् ।। ५.३३.२५।।।।


###Slōka 26###


    दद्यान्न प्रतिगृह्णीयान्न ब्रूयात् किंचिदप्रियम् ।
    अपि जीवितहेतोर्वा रामः सत्यपराक्रमः ।। ५.३३.२६।।।।


###Slōka 27###


    स विहायोत्तरीयाणि महार्हाणि महायशाः ।
    विसृज्य मनसा राज्यं जनन्यै मां समादिशत् ।। ५.३३.२७।।।।


###Slōka 28###


    सा ऽहं तस्याग्रतस्तूर्णं प्रस्थिता वनचारिणी ।
    न हि मे तेन हीनाया वासः स्वर्गे ऽपि रोचते ।। ५.३३.२८।।।।


###Slōka 29###


    प्रागेव तु महाभागः सौमित्रिर्मित्रनन्दनः ।
    पूर्वजस्यानुयात्रार्थे द्रुमचीररैलङ्कृतः ।। ५.३३.२९।।।।


###Slōka 30###


    त वयं भर्तुरादेशं बहुमान्य दृढव्रताः ।
    प्रविष्टाः स्म पुरा ऽदृष्टं वन गम्भीरदर्शनम् ।। ५.३३.३०।।।।


###Slōka 31###


    वसतो दणऽडकारण्ये तस्याहममितौजसः ।
    रक्षसा ऽपहृता भार्या रावणेन दुरात्मना ।। ५.३३.३१।।।।


###Slōka 32###


    द्वौ मासौ तेन मे कालो जीवितानुग्रहः कृतः ।
    ऊर्ध्वं द्वाभ्यां तु मासाभ्यां ततस्त्यक्ष्यामि जीवितम् ।। ५.३३.३२।।


