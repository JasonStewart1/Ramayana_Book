सुन्दरकाण्डम्
===============================


## Chapter 16  / सर्गः १६##


###Slōka 1###


    प्रशस्य तु प्रशस्तव्याम् सीताम् ताम् हरि पुम्गवः ।
    गुण अभिरामम् रामम् च पुनः चिन्ता परो अभवत् ॥५-१६-१॥


###Slōka 2###


    स मुहूर्तम् इव ध्यात्वा बाष्प पर्याकुलेक्षणः ।
    सीताम् आश्रित्य तेजस्वी हनुमान् विललाप ह ॥५-१६-२॥


###Slōka 3###


    मान्या गुरु विनीतस्य लक्ष्मणस्य गुरु प्रिया ।
    यदि सीता अपि दुह्ख आर्ता कालो हि दुरतिक्रमः ॥५-१६-३॥


###Slōka 4###


    रामस्य व्यवसायज्ञा लक्ष्मणस्य च धीमतः ।
    न अत्यर्थम् क्षुभ्यते देवी गन्गा इव जलद आगमे ॥५-१६-४॥


###Slōka 5###


    तुल्य शील वयो वृत्ताम् तुल्य अभिजन लक्षणाम् ।
    राघवो अर्हति वैदेहीम् तम् च इयम् असित ईक्षणा ॥५-१६-५॥


###Slōka 6###


    ताम् दृष्ट्वा नव हेम आभाम् लोक कान्ताम् इव श्रियम् ।
    जगाम मनसा रामम् वचनम् च इदम् अब्रवीत् ॥५-१६-६॥


###Slōka 7###


    अस्या हेतोर् विशाल अक्ष्या हतो वाली महा बलः ।
    रावण प्रतिमो वीर्ये कबन्धः च निपातितः ॥५-१६-७॥


###Slōka 8###


    विराधः च हतः सम्ख्ये राक्षसो भीम विक्रमः ।
    वने रामेण विक्रम्य महा इन्द्रेण इव शम्बरः ॥५-१६-८॥


###Slōka 9###


    चतुर् दश सहस्राणि रक्षसाम् भीम कर्मणाम् ।
    निहतानि जन स्थाने शरैर् अग्नि शिख उपमैः ॥५-१६-९॥


###Slōka 10###


    करः च निहतः सम्ख्ये त्रिशिराः च निपातितः ।
    दूषणः च महा तेजा रामेण विदित आत्मना ॥५-१६-१०॥


###Slōka 11###


    ऐश्वर्यम् वानराणाम् च दुर्लभम् वालि पालितम् ।
    अस्या निमित्ते सुग्रीवः प्राप्तवान् लोक सत्कृतम् ॥५-१६-११॥


###Slōka 12###


    सागरः च मया क्रान्तः श्रीमान् नद नदी पतिः ।
    अस्या हेतोर् विशाल अक्ष्याः पुरी च इयम् निरीक्षिता ॥५-१६-१२॥


###Slōka 13###


    यदि रामः समुद्रान्ताम् मेदिनीम् परिवर्तयेत् ।
    अस्याः कृते जगत् च अपि युक्तम् इति एव मे मतिः ॥५-१६-१३॥


###Slōka 14###


    राज्यम् वा त्रिषु लोकेषु सीता वा जनक आत्मजा ।
    त्रैलोक्य राज्यम् सकलम् सीताया न आप्नुयात् कलाम् ॥५-१६-१४॥


###Slōka 15###


    इयम् सा धर्म शीलस्य जनकस्य महात्मनः ।
    सुता मैथिलराजस्य सीता भर्तृदृढ व्रता ॥५-१६-१५॥


###Slōka 16###


    उत्थिता मेदिनीम् भित्त्वा क्षेत्रे हल मुख क्षते ।
    पद्म रेणु निभैः कीर्णा शुभैः केदार पाम्सुभिः ॥५-१६-१६॥


###Slōka 17###


    विक्रान्तस्य आर्य शीलस्य सम्युगेषु अनिवर्तिनः ।
    स्नुषा दशरथस्य एषा ज्येष्ठा राज्ञो यशस्विनी ॥५-१६-१७॥


###Slōka 18###


    धर्मज्ञस्य कृतज्ञस्य रामस्य विदित आत्मनः ।
    इयम् सा दयिता भार्या राक्षसी वशम् आगता ॥५-१६-१८॥


###Slōka 19###


    सर्वान् भोगान् परित्यज्य भर्तृ स्नेह बलात् कृता ।
    अचिन्तयित्वा दुह्खानि प्रविष्टा निर्जनम् वनम् ॥५-१६-१९॥


###Slōka 20###


    सम्तुष्टा फल मूलेन भर्तृ शुश्रूषणा परा ।
    या पराम् भजते प्रीतिम् वने अपि भवने यथा ॥५-१६-२०॥


###Slōka 21###


    सा इयम् कनक वर्ण अन्गी नित्यम् सुस्मित भाषिणी ।
    सहते यातनाम् एताम् अनर्थानाम् अभागिनी ॥५-१६-२१॥


###Slōka 22###


    इमाम् तु शील सम्पन्नाम् द्रष्टुम् इच्चति राघवः ।
    रावणेन प्रमथिताम् प्रपाम् इव पिपासितः ॥५-१६-२२॥


###Slōka 23###


    अस्या नूनम् पुनर् लाभाद् राघवः प्रीतिम् एष्यति ।
    राजा राज्य परिभ्रष्टः पुनः प्राप्य इव मेदिनीम् ॥५-१६-२३॥


###Slōka 24###


    काम भोगैः परित्यक्ता हीना बन्धु जनेन च ।
    धारयति आत्मनो देहम् तत् समागम कान्क्षिणी ॥५-१६-२४॥


###Slōka 25###


    न एषा पश्यति राक्षस्यो न इमान् पुष्प फल द्रुमान् ।
    एकस्थ हृदया नूनम् रामम् एव अनुपश्यति ॥५-१६-२५॥


###Slōka 26###


    भर्ता नाम परम् नार्या भूषणम् भूषणाद् अपि ।
    एषा हि रहिता तेन शोभन अर्हा न शोभते ॥५-१६-२६॥


###Slōka 27###


    दुष्करम् कुरुते रामो हीनो यद् अनया प्रभुः ।
    धारयति आत्मनो देहम् न दुह्खेन अवसीदति ॥५-१६-२७॥


###Slōka 28###


    इमाम् असित केश अन्ताम् शत पत्र निभ ईक्षणाम् ।
    सुख अर्हाम् दुःखिताम् ज्~आत्वा मम अपि व्यथितम् मनः ॥५-१६-२८॥


###Slōka 29###


    क्षिति क्षमा पुष्कर सम्निभ अक्षी ।
    या रक्षिता राघव लक्ष्मणाभ्याम् ।सा राक्षसीभिर् विकृत ईक्षणाभिः ।सम्रक्ष्यते सम्प्रति वृक्ष मूले ॥५-१६-२९॥


###Slōka 30###


    हिम हत नलिनी इव नष्ट शोभा ।
    व्यसन परम्परया निपीड्यमाना ।सह चर रहिता इव चक्र वाकी ।जनक सुता कृपणाम् दशाम् प्रपन्ना ॥५-१६-३०॥


###Slōka 31###


    अस्या हि पुष्प अवनत अग्र शाखाः ।
    शोकम् दृढम् वै जनयति अशोकाः ।हिम व्यपायेन च शीतरश्मिः ।रभ्युत्थितो न एक सहस्र रश्मिः ॥५-१६-३१॥


###Slōka 32###


    इति एवम् अर्थम् कपिर् अन्ववेक्ष्य ।
    सीता इयम् इति एव निविष्ट बुद्धिः ।सम्श्रित्य तस्मिन् निषसाद वृक्षे ।बली हरीणाम् ऋषभः तरस्वी ॥५-१६-३२॥


