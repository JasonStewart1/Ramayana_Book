सुन्दरकाण्डम्
===============================


## Chapter 63  / सर्गः ६३##


###Slōka 1 / श्लोक १###


    ततो मूर्ध्ना निपतितं वानरं वानरर्षभः ।
    दृष्ट्वैवोद्विग्नहृदयो वाक्यमेतदुवाच ह ।। ५.६३.१ ।।।।


###Slōka 2 / श्लोक २###


    उत्तिष्ठोत्तिष्ठ कस्मात् त्वं पादयोः पतितो मम ।
    अभयं ते भवेद्वीर सर्वमेवाभिधीयताम् ।। ५.६३.२ ।।।।


###Slōka 3 / श्लोक ३###


    स तु विश्वासितस्तेन सुग्रीवेण महात्मना ।
    उत्थाय सुमहाप्राज्ञो वाक्यं दधिमुखो ऽब्रवीत् ।। ५.६३.३ ।।।।


###Slōka 4 / श्लोक ४###


    नैवर्क्षरजसा राजन्न त्वया नापि वालिना ।
    वनं निसृष्टपूर्वं हि भक्षितं तच्च वानरैः ।। ५.६३.४ ।।।।


###Slōka 5 / श्लोक ५###


    एभिः प्रधर्षिताश्चैव वानरा वनरक्षिभिः ।
    मधून्यचिन्तयित्वेमान् भक्षयन्ति पिबन्ति च ।। ५.६३.५ ।।।।


###Slōka 6 / श्लोक ६###


    शिष्टमत्रापविध्यन्ति भक्षयन्ति तथा ऽपरे ।
    निवार्यमाणास्ते सर्वे भ्रूवौ वै दर्शयन्ति हि ।। ५.६३.६ ।।।।


###Slōka 7 / श्लोक ७###


    इमे हि संरब्धतरास्तथा तैः संप्रधर्षिताः ।
    वारयन्तो वनातस्मात् क्रुद्वैर्वानरपुङ्गवैः ।। ५.६३.७ ।।।।


###Slōka 8 / श्लोक ८###


    ततस्तैर्बहुभिर्वीरैर्वानरैर्वानरर्षभः ।
    संरक्तनयनैः क्रोधाद्धरयः प्रविचालिताः ।। ५.६३.८ ।।।।


###Slōka 9 / श्लोक ९###


    पाणिभिर्निहताः केचित् केचिज्जानुभिराहताः ।
    प्रकृष्टाश्च यथाकामं देवमार्गं च दर्शिताः ।। ५.६३.९ ।।।।


###Slōka 10 / श्लोक १०###


    एवमेते हताः शूरास्त्वयि तिष्ठति भर्तरि ।
    कृत्स्नं मधुवनं चैव प्रकामं तैः प्रभक्ष्यते ।। ५.६३.१० ।।।।


###Slōka 11 / श्लोक ११###


    एवं विज्ञाप्यमानं तं सुग्रीवं वानरर्षभम् ।
    अपृच्छत्तं महाप्राज्ञो लक्ष्मणः परवीरहा ।। ५.६३.११ ।।।।


###Slōka 12 / श्लोक १२###


    किमयं वानरो राजन् वनपः प्रत्युपस्थितः ।
    कं चार्थमभिनिर्दिश्य दुःखितो वाक्यमब्रवीत् ।। ५.६३.१२ ।।।।


###Slōka 13 / श्लोक १३###


    एवमुक्तस्तु सुग्रीवो लक्ष्मणेन महात्मना ।
    लक्ष्मणं प्रत्युवाचेदं वाक्यं वाक्यविशारदः ।। ५.६३.१३ ।।।।


###Slōka 14 / श्लोक १४###


    आर्य लक्ष्मण संप्राह वीरो दधिमुखः कपिः ।
    अङ्गदप्रमुखैर्वीरैर्भक्षितं मधु वानरैः ।। ५.६३.१४ ।।।।


###Slōka 15 / श्लोक १५###


    विचित्य दक्षिणामाशामागतैर्हरिपुङ्गवैः ।
    । ५.६३.१५ ।।।।


###Slōka 16 / श्लोक १६###


    नैषामकृतकृत्यानामीदृशः स्यादुपक्रमः ।
    आगतैश्च प्रमथितं यथा मधुवनं हि तैः ।। ५.६३.१६ ।।।।


###Slōka 17 / श्लोक १७###


    धर्षितं च वनं कृत्स्नमुपयुक्तं च वानरैः ।
    । ५.६३.१७ ।।।।


###Slōka 18 / श्लोक १८###


    वनं यदाभिपन्नास्ते साधितं कर्म वानरैः ।
    दृष्टा देवी न सन्देहो न चान्येन हनूमता ।न ह्यन्यः साधने हेतुः कर्मणो ऽस्य हनूमतः ।। ५.६३.१८ ।।।।


###Slōka 19 / श्लोक १९###


    कार्यसिद्धिर्मतिश्चैव तस्मिन् वानरपुङ्गवे ।
    व्यवसायश्च वीर्यं च श्रुतं चापि प्रतिष्ठितम् ।। ५.६३.१९ ।।।।


###Slōka 20 / श्लोक २०###


    जाम्बवान् यत्र नेता स्यादङ्गदश्च महाबलः ।
    हनूमांश्चाप्यधिष्ठाता न तस्य गतिरन्यथा ।। ५.६३.२० ।।।।


###Slōka 21 / श्लोक २१###


    अङ्गदप्रमुखैर्वीरैर्हतं मधुवनं किल ।
    वारयन्तश्च सहितास्तथा जानुभिराहताः ।। ५.६३.२१ ।।।।


###Slōka 22 / श्लोक २२###


    एतदर्थमयं प्राप्तो वक्तुं मधुरवागिह ।
    नाम्ना दधिमुखो नाम हरिः प्रख्यातविक्रमः ।। ५.६३.२२ ।।।।


###Slōka 23 / श्लोक २३###


    दृष्टा सीता महाबाहो सौमित्रे पश्य तत्त्वतः ।
    अभिगम्य तथासव- ?पिबन्ति मधु वानराः ।। ५.६३.२३ ।।।।


###Slōka 24 / श्लोक २४###


    न चाप्यदृष्ट्वा वैदेहीं विश्रुताः पुरुषर्षभ ।
    वनं दत्तवरं दिव्यं धर्षयेयुर्वनौकसः ।। ५.६३.२४ ।।।।


###Slōka 25 / श्लोक २५###


    ततः प्रहृष्टो धर्मात्मा लक्ष्मणः सहराघवः ।
    श्रुत्वा कर्णसुखां वाणीं सुग्रीववदनाच्च्युताम् ।प्राहृष्यत भृशं रामो लक्ष्मणश्च महाबलः ।। ५.६३.२५ ।।।।


###Slōka 26 / श्लोक २६###


    श्रुत्वा दधिमुखस्येदं सुग्रीवस्तु प्रहृष्य च ।
    वनपालं पुनर्वाक्यं सुग्रीवः प्रत्यभाषत ।। ५.६३.२६ ।।।।


###Slōka 27 / श्लोक २७###


    प्रीतो ऽस्मि सो ऽहं युद्भुक्तं वनं तैः कृतकर्मभिः ।
    मर्षितं मर्षणीयं च चेष्टितं कृतकर्मणाम् ।। ५.६३.२७ ।।।।


###Slōka 28 / श्लोक २८###


    इच्छामि शीघ्रं हनुमत्प्रधानान् शाखामृगांस्तान् मगृहराजदर्पान् ।
    द्रष्टुं कृतार्थान् सह राघवाभ्यां श्रोतुं च सीताधिगमे प्रयत्नम् ।। ५.६३.२८ ।।।।


###Slōka 29 / श्लोक २९###


    प्रीतिस्पीताक्षौ सम्प्रहृष्टौ कुमारौ दृष्ट्वा सिद्धार्थौ वानराणां च राजा ।
    अङ्गैः संहृष्टैः कर्मसिद्धिं विदित्वा बाह्वोरासन्नां सो ऽतिमात्रं ननन्द ।। ५.६३.२९ ।।


