सुन्दरकाण्डम्
===============================


## Chapter 1  / सर्गः १##


###Slōka 1###


    ततो रावणनीतायाः सीतायाः शत्रुकर्शनः ।
    इयेष पदमन्वेष्टुं चारणाचरिते पथि ॥५-१-१॥


###Slōka 2###


    दुष्करं निष्प्रतिद्वन्द्वं चिकीर्षन् कर्म वानरः ।
    समुदग्रशिरोग्रीवो गवांपतिरिवाबभौ ॥५-१-२॥


###Slōka 3###


    अथ वैडूर्यवर्णेषु शाद्वलेषु महाबलः ।
    धीरः सलिलकल्पेषु विच्चार यथासुखम् ॥५-१-३॥


###Slōka 4###


    द्विजान् वित्रासयन् धीमानुरसा पादपान् हरन् ।
    मृगांश्च सुबाहुन्निघ्नन् प्रवृद्ध इव केसरी॥५-१-४॥


###Slōka 5###


    नीललोहितमाञ्जिष्ठपत्रवर्णैः सितासितैः ।
    स्वभावविहितैश्चित्रैर्धातुभिः समलंकृतम् ॥५-१-५॥


###Slōka 6###


    कामरूपिभिराविष्टमभीक्ष्णं सपरिच्छिदैः ।
    यक्षकिन्नरगन्धर्वैर्देवक्ल्पैश्च पन्नगैः ॥५-१-६॥


###Slōka 7###


    स तस्य गिरिवर्यस्य तले नागवरायुते ।
    तिष्ठन् कपिवरस्तत्र ह्रदे नाग इवाबभौ ॥५-१-७॥


###Slōka 8###


    स सूर्याय महेन्द्राय पवनाय स्वयंभुवे ।
    भूतेभ्यश्चाञ्जलिं कृत्वा चकार गमने मतिम् ॥५-१-८॥


###Slōka 9###


    अञ्जलिं प्राङ्मुखः कृत्वा पवनायात्मयोओनयो ।
    ततो हि ववृधे गन्तुं दक्षिणो दक्षिणां दिश्म् ॥५-१-९॥


###Slōka 10###


    प्लवङ्गप्रवरैर्दृष्टः प्लवने कृतनिश्चयः ।
    ववृधे रामवृद्ध्यर्थम् समुद्र इव पर्वसु ॥५-१-१०॥


###Slōka 11###


    निष्प्रमाणशरीरः सन् लिलङ्घयिषुरर्णवम् ।
    बाहुभ्यां पीडयामास चरणाभ्यां च पर्वतम् ॥५-१-११॥


###Slōka 12###


    स चचालाचलश्चापि मुहूर्तं कपिपीडितः ।
    तरूणां पुष्पिताग्राणां सर्वं पुष्पमशातयत् ॥५-१-१२॥


###Slōka 13###


    तेन पादपमुक्तेन पुष्पौघेन सुगन्धिना ।
    सर्वतः संवृतः शैलो बभौ पुष्पमयो यथा ॥५-१-१३॥


###Slōka 14###


    तेन चोत्तमवीर्येण पीड्यमानः स पर्वतः ।
    सलिलं संप्रसुस्राव मदं मत्त इव द्विपः ॥५-१-१४॥


###Slōka 15###


    पीड्यमानस्तु बलिना महेन्द्रस्तेन पर्वतः ।
    रीतीर्निर्वर्तयामास काञ्चनाञ्जनराजतीः ॥५-१-१५॥


###Slōka 16###


    मुमोच च शिलाः शैलो विशालाः समनःशिलाः ।
    मध्यमेनार्चिषा जुष्टो धूमराजीरिवानलः ॥५-१-१६॥


###Slōka 17###


    गिरिणा पीड्यमानेन पीड्यमानानि सर्वशः ।
    गुहाविष्टानि भूतानि विनेदुर्विकृतैः स्वरैः ॥५-१-१७॥


###Slōka 18###


    स महासत्त्वसंनादः शैलपीडानिमित्तजः ।
    पृथिवीं पूरयामास दिशश्चोपवनानि च ॥५-१-१८॥


###Slōka 19###


    शिरोभिः पृथुभिः सर्पा व्यक्तस्वस्तिकलक्षणैः ।
    वमन्तः पावकं घोरं ददंशुर्दशनैः शिलाः ॥५-१-१९॥


###Slōka 20###


    तास्तदा सविषैर्दष्टाः कुपितैस्तैर्महाशिलाः।
    जज्ज्वलुः पावकोद्दीप्ता बिभिदुश्च सहस्रधा ॥५-१-२०॥


###Slōka 21###


    यानि चौषधजालानि तस्मिन् जातानि पर्वते ।
    विषघ्नान्यपि नागानां न शेकुः शमितुं विषम्॥५-१-२१॥


###Slōka 22###


    भिद्यतेऽयं गिरिर्भूतैरिति मत्त्वा तपस्विनः ।
    त्रस्ता विद्याधरास्तस्मादुत्पेतुः स्त्रीगणैः सह॥५-१-२२॥


###Slōka 23###


    पानभूमिगतं हित्वा हैममासवभाजनम् ।
    पात्रणि च महार्हाणि करकांश्च हिरण्मयान् ॥५-१-२३॥


###Slōka 24###


    लेह्यानुच्चावचान् भक्ष्यान् मांसानि विविधानि च ।
    आर्षभाणि च चर्माणि खड्गांश्च कनकत्सरून् ॥५-१-२४॥


###Slōka 25###


    कृतक्ण्ठगुणाः क्षीबा र्क्तमाल्यानुलेपनाः ।
    र्क्तक्षाः पुष्कराक्षाश्च गगनं प्रतिपेदिरे ॥५-१-२५॥


###Slōka 26###


    हारनूपुरकेयूरपारिहार्यधराः स्त्रियः ।
    विस्मिताः सस्मितास्तस्थुराकाशे रमणैः सह ॥५-१-२६॥


###Slōka 27###


    दर्शयन्तो महाविद्यां विद्याधरमहर्षयः ।
    सहितास्तस्थुराकाशे वीक्षाञ्चक्रुश्च पर्वतम्॥५-१-२७॥


###Slōka 28###


    शुश्रुवुश्चतदा शब्दमृषीणां भावितात्मनाम्।
    चारणानां च सिद्धानां स्थितानांविमलेऽम्बरे॥५-१-२८॥


###Slōka 29###


    एष पर्वतसंकाशो हनूमान् मारुतात्मजः ।
    तितीर्षति महावेगः समुद्रं मकरालयम् ॥५-१-२९॥


###Slōka 30###


    रामार्थं वानरार्थं च चिकीर्षन् कर्मदुष्करम् ।
    समुद्रस्य परं पारं दुष्प्रापं प्राप्तुमिच्छति॥५-१-३०॥


###Slōka 31###


    इति विद्याधराः श्रुत्वा वचस्तेषां महात्मनाम् ।
    तमप्रमेयं ददृशुः पर्वते वानरर्षभम् ॥५-१-३१॥


###Slōka 32###


    दुधुवे च स रोमाणि चकम्पे चाचलोपमः ।
    ननाद सुमहानादं सुमहानिव तोयदः ॥५-१-३२॥


###Slōka 33###


    आनुपूर्व्येण वृत्तं च लाङ्गूलं लोमभिश्चितम् ।
    उत्पतिष्यन् विचिक्षेप पक्षिराज इवोरगम् ॥५-१-३३॥


###Slōka 34###


    तस्य लाङ्गूलमाविद्धमात्तवेगस्य पृष्ठतः ।
    ददृशे गरुडेनेव ह्रियमाणो महोरगः ॥५-१-३४॥


###Slōka 35###


    बाहू संस्तंभयामास महापरिघसंनिभौ ।
    ससाद च कपिः क्ट्यां चरणौ संचुकोच च ॥५-१-३५॥


###Slōka 36###


    संहृत्य च भुजौ श्रीमांस्तथैव च शिरोधराम् ।
    तेजः स्त्त्वं तथा वीर्यमाविवेश स वीर्यवान् ॥५-१-३६॥


###Slōka 37###


    मार्गमालोकयन्दूरादूर्ध्वं प्रणिहितेक्षणः ।
    रुरोध हृदये प्राणानाकाशमवलोकयन् ॥५-१-३७॥


###Slōka 38###


    पद्भ्यां दृढमवस्थानं कृत्वा स कपिकुञ्जरः ।
    निकुञ्च्य कर्णौ हनुमानुत्पतिष्यन् महाबलः ।वानरान् वानरश्रेष्ठ इदं वचनमब्रवीत् ॥५-१-३८॥


###Slōka 39###


    यथा राघवनिर्मुक्तः शरः श्वसनविक्रमः ।
    गच्चेत्तद्वद्गमिष्यामि लङ्कां रावणपालिताम् ॥५-१-३९॥


###Slōka 40###


    न हि द्रक्ष्यामि यदि तां लङ्कायां जनकात्मजाम् ।
    अनेनैव हि वेगेन गमिष्यामि सुरालयम् ॥५-१-४०॥


###Slōka 41###


    यदि वा त्रिदिवे सीतां न द्रक्ष्याम्यकृतश्रमः ।
    बद्ध्वा राक्षसराजानमानयिष्यामि रावणम् ॥५-१-४१॥


###Slōka 42###


    सर्वथा कृतकार्योऽहमेष्यामि सह सीतया ।
    आनयिष्यामि वा लङ्कां समुत्पाट्य सरावणाम् ॥५-१-४२॥


###Slōka 43###


    एवमुक्त्वा तु हनुमान्वानरान्वानरोत्तमः ॥५-१-४३॥


###Slōka 44###


    उत्पपाताथ वेगेन वेगवानविचारयन् ।
    सुपर्णमिव चात्मानं मेने स कपिकुञ्जरः ॥५-१-४४॥


###Slōka 45###


    समुत्पतति तस्मिंस्तु वेगात्ते नगरोहिणः ।
    संहृत्य विटपान् सर्वान् समुत्पेतुः समन्ततः ॥५-१-४५॥


###Slōka 46###


    स मत्तकोयष्टिभकान् पादपान् पुष्पशालिनः ।
    उद्वहन्नूरुवेगेन जगाम विमलेऽम्बरे ॥५-१-४६॥


###Slōka 47###


    ऊरुवेगोत्थिता वृक्षा मुहूर्तं कपिमन्वयुः ।
    प्रस्थितं दीर्घमध्वानं स्वबन्धमिव बान्धवाः ॥५-१-४७॥


###Slōka 48###


    तमूरुवेगोन्मथिताःसालाश्चन्ये नगोत्तमाः।
    अनुजग्मुर्हनूमन्तं सैन्या इव महीपतिम् ॥५-१-४८॥


###Slōka 49###


    सुपुष्पिताग्रैर्बहुभिः पादपैरन्वितः कपिः ।
    हनुमान् पर्वताकारो बभूवाद्भुतदर्शनः ॥५-१-४९॥


###Slōka 50###


    सारवन्तोऽथ ये वृक्षा न्यमज्जन् लवणाम्भसि ।
    भयादिव महेन्द्रस्य पर्वता वरुणालये ॥५-१-५०॥


###Slōka 51###


    स नानाकुसुमैः कीर्णः कपिः साङ्कुरकोरकैः ।
    शुशुभे मेघसंकाशः खद्योतैरिव पर्वतः ॥५-१-५१॥


###Slōka 52###


    विमुक्तास्तस्य वेगेन मुक्त्वा पुष्पाणि ते द्रुमाः ।
    अवशीर्यन्त सलिले निवृत्ताः सुहृदो यथा ॥५-१-५२॥


###Slōka 53###


    लघुत्वेनोपपन्नं तद्विचित्रं सागरेऽपतत् ।
    द्रुमाणां विविधं पुष्पं कपिवायुसमीरितम् ॥५-१-५३॥


###Slōka 54###


    ताराचितमिवाकाशं प्रबभौ च महार्णवः ।
    पुष्पौघेनानुबद्धेन नानावर्णेन वानरः ।बभौ मेघ इवाकाशे विद्युद्गणविभूषितः ॥५-१-५४॥


###Slōka 55###


    तस्य वेगसमाधूतैः पुष्पैस्तोयमदृश्यत ॥५-१-५५॥


###Slōka 56###


    ताराभिरभिरामाभिरुदिताभिरिवाम्बरम् ।
    तस्याम्बरगतौ बाहू ददृशाते प्रसारितौ ॥५-१-५६॥


###Slōka 57###


    पर्वताग्राद्विनिष्क्रान्तौ पञ्चास्याविव पन्नगौ ।
    पिबन्निव बभौ चापि सोओर्मिमालं महार्णवम् ॥५-१-५७॥


###Slōka 58###


    पिपासुरिव चाकाशं ददृशे स महाकपिः ।
    तस्य विद्युत्प्रभाकारे वायुमार्गानुसारिणः ॥५-१-५८॥


###Slōka 59###


    नयने विप्रकाशेते पर्वतस्थाविवानलौ ।
    पिङ्गे पिङ्गाक्षमुख्यस्य बृहती परिमण्डले ॥५-१-५९॥


###Slōka 60###


    चक्षुषी संप्रकाशेते चन्द्रसूर्याविवोदितौ ।
    मुखं नासिकया तस्य ताम्रया ताम्रमाबभौ ॥५-१-६०॥


###Slōka 61###


    सन्ध्यया समभिस्पृष्टं यथा तत्सूर्यमण्डलम् ।
    लाङ्गूलं च समाविद्धं प्लवमानस्य शोभते ॥५-१-६१॥


###Slōka 62###


    अम्बरे वायुपुत्रस्य शक्रध्वज इवोच्छ्रितः ।
    लाङ्गूलचक्रेण महान् शुक्लदंष्ट्रोऽनिलात्मजः ॥५-१-६२॥


###Slōka 63###


    व्यरोचत महाप्राज्ञः परिवेषीव भास्करः ।
    स्फिग्देशेनाभिताम्रेण रराज स महाकपिः ॥५-१-६३॥


###Slōka 64###


    महता दारितेनेव गिरिर्गैरिकधातुना ।
    तस्य वानरसिंहस्य प्लवमानस्य सागरम् ॥५-१-६४॥


###Slōka 65###


    कक्षान्तरगतो वायुर्जीमूत इव गर्जति ।
    खे यथा निपतन्त्युल्का ह्युत्तरान्ताद्विनिःसृता ॥५-१-६५॥


###Slōka 66###


    दृश्यते सानुबन्धा च तथा स कपिकुञ्जरः ।
    पतत्पतङ्गसंकाशो व्यायतः शुशुभे कपिः ॥५-१-६६॥


###Slōka 67###


    प्रवृद्ध इव मातङ्गः कक्ष्यया बध्यमानया ।
    उपरिष्टाच्छरीरेण छायया चावगाढया ।सागरे मारुताविष्टा नौरिवासीत्तदा कपिः ॥५-१-६७॥


###Slōka 68###


    यं यं देशं समुद्रस्य जगाम स महाकपिः ।
    स स तस्योरुवेगेन सोन्माद इव लक्ष्यते ॥५-१-६८॥


###Slōka 69###


    सागरस्योओर्मिजालानामुरसा शैलवर्ष्मणाम् ।
    अभिघ्नंस्तु महावेगः पुप्लुवे स महाकपिः ॥५-१-६९॥


###Slōka 70###


    कपिवातश्च बलवान् मेघवातश्च निःसृतः ।
    सागरं भीमनिर्घोषं कम्पयामासतुर्भृशम् ॥५-१-७०॥


###Slōka 71###


    विकर्षन्नूर्मिजालानि बृहन्ति लवणाम्भसि ।
    पुप्लुवे कपिशार्दूलो विकिरन्निव रोदसी ॥५-१-७१॥


###Slōka 72###


    मेरुमन्दरसंकाशानुद्धतान् स महार्णवे ।
    अत्यक्रामन्महावेगस्तरङ्गान् गणयन्निव ॥५-१-७२॥


###Slōka 73###


    तस्य वेगसमुद्धूतं जलं सजलदं तदा ।
    अम्बर्स्थं विबभ्राज शारदाभ्रमिवाततम् ॥५-१-७३॥


###Slōka 74###


    तिमिनक्रझषाः कूर्मा दृश्यन्ते विवृतास्तदा ।
    वस्त्रापकर्षणेनेव शरीराणि शरीरिणाम् ॥५-१-७४॥


###Slōka 75###


    प्लवमानं समीक्ष्यथ भुजङ्गाः सागरालयाः ।
    व्योम्नि तं कपिशार्दूलं सुपर्ण इति मेनिरे ॥५-१-७५॥


###Slōka 76###


    दशयोजनविस्तीर्णा त्रिंशद्योजनमायता ।
    छाया वानरसिंहस्य जले चारुतराभवत् ॥५-१-७६॥


###Slōka 77###


    श्वेताभ्रघनराजीव वायुपुत्रानुगामिनी ।
    तस्य सा शुशुभे छाया वितता लवणाम्भसि ॥५-१-७७॥


###Slōka 78###


    शुशुभे स महातेजा महाकायो महाकपिः ।
    वायुमार्गे निरालम्बे पक्षवानिव पर्वतः ॥५-१-७८॥


###Slōka 79###


    येनासौ याति बलवान् वेगेन कपिकुञ्जरः ।
    तेन मार्गेण सहसा द्रोणीकृत इवार्णवः ॥५-१-७९॥


###Slōka 80###


    आपाते पक्षिसंघानां पक्षिराज इव व्रजन् ।
    हनुमान् मेघजालानि प्रकर्षन् मारुतो यथा ॥५-१-८०॥


###Slōka 81###


    पाण्डुरारुणवर्णानि नीलमाञ्जिष्ठकानि च ।
    कपिनाकृष्यमाणानि महाभ्राणि चकाशिरे ॥५-१-८१॥


###Slōka 82###


    प्रविशन्नभ्रजालानिनिष्पतंश्च पुनः पुनः ।
    प्रच्चन्नश्च प्रकाशश्च चन्द्रमा इव लक्ष्यते ॥५-१-८२॥


###Slōka 83###


    प्लवमानं तु तं दृष्ट्वा प्लवङ्गं त्वरितं तदा ।
    ववर्षुः पुष्पवर्षणि देवगन्धर्वदानवाः ॥५-१-८३॥


###Slōka 84###


    तताप न हि तं सूर्यः प्लवन्तं वानरोत्तमम् ।
    सिषेवे च तदा वायू रामकार्याद्थसिद्धये ॥५-१-८४॥


###Slōka 85###


    ऋषयस्तुष्टुवुश्चैव प्लवमानं विहायसा ।
    जगुश्च देवगन्धर्वाः प्रशंसन्तो महौजसम् ॥५-१-८५॥


###Slōka 86###


    नागाश्च तुष्टुवुर्यक्षा रक्षांसि विबुधाः खगाः ॥५-१-८६॥


###Slōka 87###


    प्रेक्ष्य सर्वे कपिवरं सहसा विगतक्लमम् ।
    तस्मिन् प्लवगशार्दूले प्लवमाने हनूमति ॥५-१-८७॥


###Slōka 88###


    इक्ष्वाकुकुलमानार्थी चिन्तयामास सागरः ।
    साहाय्यं वानरेन्द्रस्य यदि नाहं हनूमतः ॥५-१-८८॥


###Slōka 89###


    करिष्यामि भविष्यामि सर्ववाच्यो विवक्षताम् ।
    अहमिक्ष्वाकुनाथेन सगरेण विवर्धतः ॥५-१-८९॥


###Slōka 90###


    इक्ष्वाकुसचिचश्चायं नावसीदितुमर्हति ।
    तथा मया विधातव्यं विश्रमेत यथा कपिः ॥५-१-९०॥


###Slōka 91###


    शेषं च मयि विश्रान्तः सुखेनातिपतिष्यति ।
    इति कृत्वा मतिं साध्वीं समुद्रश्चन्नमम्भसि ॥५-१-९१॥


###Slōka 92###


    हिरण्यनाभं मैनाकमुवाच गिरिसत्तमम् ।
    त्वमिहासुरसंघानां पाताLअतलवासिनां ॥५-१-९२॥


###Slōka 93###


    देवराज्ञा गिरिश्रेष्ठ परिघः संनिवेशितः ।
    त्वमेषां जातवीर्याणां पुनरेवोत्पतिष्यताम् ॥५-१-९३॥


###Slōka 94###


    पाताLअस्याप्रमेयस्य द्वारमावृत्य तिष्ठसि ।
    तिर्यगूर्ध्वमधश्चैव शक्तिस्ते शैल वर्धितुम् ॥५-१-९४॥


###Slōka 95###


    तस्मात्संचोदयामि त्वामुत्तिष्ठ गिरिसत्तम ।
    न एष कपिशार्दूलस्त्वमुपर्येति वीर्यवान् ॥५-१-९५॥


###Slōka 96###


    हनूमान्रामकार्यार्थं भीमकर्मा खमाप्लुतः ।
    अस्य साह्यं मया कार्यमिक्ष्वाकुकुलवर्तिनः ॥५-१-९६॥


###Slōka 97###


    मम हीक्ष्वाकवः पूज्याः परं पूज्यतमास्तव ।
    कुरु साचिव्यमस्माकं न नः कार्यमतिक्रमेत् ॥५-१-९७॥


###Slōka 98###


    कर्तव्यमकृतं कार्यं सतां मन्युमुदीरयेत् ।
    सलिलादूर्ध्वमुत्तिष्ठ तिष्ठत्वेष कपिस्त्वयि ॥५-१-९८॥


###Slōka 99###


    अस्माकमतिथिश्चैव पूज्यश्च प्लवतां वरः ।
    चामीकरमहानाभ देवगन्धर्व सेवित ॥५-१-९९॥


###Slōka 100###


    हनुमांस्त्वयि विश्रान्तस्ततः शेषं गमिष्यति ।
    काकुत्थ्सस्यानृशंस्यं च मैथिल्याश्च विवासनम् ॥५-१-१००॥


###Slōka 101###


    श्रमं च प्लवगेन्द्रस्य समीक्ष्योत्थातुमर्हसि ।
    हिरण्य नाभो मैनाको निशम्य लवणाम्भसः ॥५-१-१०१॥


###Slōka 102###


    उत्पपात जलात्तूर्णं महाद्रुमलतायुतः ।
    स सागरजलं भित्त्वा बभूवाभ्युत्थितस्तदा ॥५-१-१०२॥


###Slōka 103###


    यथा जलधरं भित्त्वा दीप्तरश्मिर्दिवाकरः ।
    स महात्मा मुहूर्तेन सर्वतः सलिलावृतः ॥५-१-१०३॥


###Slōka 104###


    द्र्शयामास शृङ्गाणि सागरेण नियोजितः ।
    शातकुम्भमयैः शृङ्गैः सकिन्नरमहोरगैः ॥५-१-१०४॥


###Slōka 105###


    आदित्योदयसंकाशैरालिखद्भिरिवाम्बरम् ।
    तप्तजाम्बूनदैः शृङिगाः पर्वतस्य समुत्थितैः ॥५-१-१०५॥


###Slōka 106###


    आकाशं शस्त्रसंकाशमभवत्काञ्चनप्रभम् ।
    जातरूपमयैः शृङ्गैर्भ्राजमानैः स्वयंप्रभैः ॥५-१-१०६॥


###Slōka 107###


    आदित्यशतसंकाशः सोऽभवद्गिरिसत्तमः ।
    तमुत्थितमसंगेन हनुमानग्रतः स्थितम् ॥५-१-१०७॥


###Slōka 108###


    मध्ये लवणतोयस्य विघ्नोऽयमिति निश्चितः ।
    स तमुच्छ्रित मत्यर्थं महावेगो महाकपिः ॥५-१-१०८॥


###Slōka 109###


    उरसा पातयामास जीमूतमिव मारुतः ।
    स तथा पातितस्तेन कपिना पर्वतोत्तमः ॥५-१-१०९॥


###Slōka 110###


    बुद्ध्वा तस्य कपेर्वेगं जहर्ष च ननन्द च ।
    तमाकाशगतं वीरमाकाशे समुपस्थितः ॥५-१-११०॥


###Slōka 111###


    प्रीतो हृष्टमना वाक्यमब्रवीत्पर्वतः कपिम् ।
    मानुषं धारयन् रूपमात्मनः शिखरे स्थितः ॥५-१-१११॥


###Slōka 112###


    दुष्करं कृतावन्कर्म त्वमिदं वानरोत्तम ।
    निपत्य मम शृङ्गेषु विश्रमस्व यथासुखम् ॥५-१-११२॥


###Slōka 113###


    राघवस्य कुले जातैरुदधिः परिवर्धितः ।
    स त्वां रामहिते युक्तं प्रत्यर्चयति सागरः ॥५-१-११३॥


###Slōka 114###


    कृते च प्रतिकर्तव्यमेष धर्मः सनातनः ।
    सोऽयं तत्प्रतिकारार्थी त्वत्तः संमानमर्हति ॥५-१-११४॥


###Slōka 115###


    त्वन्निमित्तमनेनाहं बहुमानात्प्रचोदितः ।
    योजनानां शतं चापि कपिरेष समाप्लुतः ॥५-१-११५॥


###Slōka 116###


    तव सानुषु विश्रान्तः शेषं प्रक्रमतामिति ।
    तिष्ठ त्वं हरिशार्दूल मयि विश्रम्य गम्यताम् ॥५-१-११६॥


###Slōka 117###


    तदिदं गन्धवत्स्वादु कन्दमूलफलं बहु ।
    तदास्वाद्य हरिश्रेष्ठ विश्रान्तोऽनु गमिष्यसि ॥५-१-११७॥


###Slōka 118###


    अस्माकमपि सम्बन्धः कपिमुख्य त्वयास्ति वै ।
    प्रख्यातस्त्रिषु लोकेषु महागुणपरिग्रहः ॥५-१-११८॥


###Slōka 119###


    वेगवन्तः प्लवन्तो ये प्लवगा मारुतात्मज ।
    तेषां मुख्यतमं मन्ये त्वामहं कपिकुञ्जर ॥५-१-११९॥


###Slōka 120###


    अतिथिः किलपूजार्हः प्राकृतोऽपि विजानता ।
    धर्मं जिज्ञासमानेन किं पुनस्त्वादृशो महान् ॥५-१-१२०॥


###Slōka 121###


    त्वं हि देववरिष्ठस्य मारुतस्य महात्मनः ।
    पुत्रस्तस्यैव वेगेन सदृशः कपिकुञ्जर ॥५-१-१२१॥


###Slōka 122###


    पूजिते त्वयि धर्मज्ञ पूजां प्राप्नोति मारुतः ।
    तस्मात्त्वं पूजनीयो मे शृणु चाप्यत्र कारणम् ॥५-१-१२२॥


###Slōka 123###


    पूर्वं कृतयुगे तात पर्वताः पक्षिणोऽभवन् ।
    ते हि जग्मुर्दिशः सर्वा गरुडानिलवेगिनः ॥५-१-१२३॥


###Slōka 124###


    ततस्तेषु प्रयातेषु देवसंघः सहर्षिभिः ।
    भूतानि च भयं जग्मुस्तेषां पतनशङ्कया॥५-१-१२४॥


###Slōka 125###


    ततः क्रुद्धः सहस्राअक्षः पर्वतानां शतक्रतुः ।
    पक्षान् चिच्छेद वज्रेण तत्र तत्र सहस्रशः ॥५-१-१२५॥


###Slōka 126###


    स मामुपागतः क्रुद्धो वज्रमुद्यम्य देवराट् ।
    ततोऽहं सहसा क्षिप्तः स्वसनेन महात्मना ॥५-१-१२६॥


###Slōka 127###


    अस्मिन्लवणतोये च प्रक्षिप्तः प्लवगोत्तम ।
    गुप्तपक्षसमग्रश्च तव पित्राभिरक्षितः ॥५-१-१२७॥


###Slōka 128###


    ततोऽहं मानयामि त्वां मान्यो हि मम मारुतः ।
    त्वया मे ह्येष संबन्धः कपिमुख्य महागुणः ॥५-१-१२८॥


###Slōka 129###


    अस्मिन्नेवंगते कार्ये सागरस्य ममैव च ।
    प्रीतिं प्रीतमनाः कर्तुं त्वमर्हसि महाकपे ॥५-१-१२९॥


###Slōka 130###


    श्रमं मोक्षय पूजां च गृहाण कपिसत्तम ।
    प्रीतिं च बहुमन्यस्व प्रीतोऽस्मि तव दर्शनात् ॥५-१-१३०॥


###Slōka 131###


    एवमुक्तः कपिश्रेष्ठस्तं नगोत्तममब्रवीत् ।
    प्रीतोऽस्मि कृतमातिथ्यं मन्युरेषोऽपनीयताम् ॥५-१-१३१॥


###Slōka 132###


    त्वरते कार्यकालो मे अहश्चाप्यतिवर्तते ।
    प्रतिज्ञा च मया दत्ता न स्थातव्यमिहान्त्तरे ॥५-१-१३२॥


###Slōka 133###


    इत्युक्त्वा पाणिना शैलमालभ्य हरिपुङ्गवः ।
    जगामाकाशमाविश्य वीर्यवान् प्रहसन्निव ॥५-१-१३३॥


###Slōka 134###


    स पर्वतसमुद्राभ्यां बहुमानादवेक्षितः ।
    पूजितश्चोपपन्नाभिराशीर्भिरनिलात्मजः ॥५-१-१३४॥


###Slōka 135###


    अथोर्ध्वं दूरमुत्प्लुत्य हित्वा शैलमहार्णवौ ।
    पितुः पन्थानमास्थाय जगाम विमलेऽम्बरे ॥५-१-१३५॥


###Slōka 136###


    भूयश्चोर्ध्वं गतिं प्राप्य गिरिं तमवलोकयन् ।
    वायुसूनुर्निरालम्बे जगाम विमलेऽम्बरे ॥५-१-१३६॥


###Slōka 137###


    तद्द्वितीयं हनुमतो दृष्ट्वा कर्म सुदुष्करम् ।
    प्रश्शंसुः सुराः सर्वे सिद्धाश्च परमर्षयः ॥५-१-१३७॥


###Slōka 138###


    देवताश्चाभवन् हृष्टास्तत्रस्थास्तस्य कर्मणा ।
    काञ्चनस्य सुनाभस्य सहस्राक्षश्च वासवः ॥५-१-१३८॥


###Slōka 139###


    उवाच वचनं धीमान् परितोषात्सगद्गदम् ।
    सुनाभं पर्वतश्रेष्ठं स्वयमेव शचीपतिः ॥५-१-१३९॥


###Slōka 140###


    हिरण्यनाभ शैलेन्द्र परितुष्टोऽस्मि ते भृशम् ।
    अभयं ते प्रयच्छामि तिष्ठ सौम्य यथासुखम् ॥५-१-१४०॥


###Slōka 141###


    साह्यं ते सुमहद्विक्रान्तस्य हनूमतः ।
    क्रमतो योजनशतं निर्भयस्य भये सति ॥५-१-१४१॥


###Slōka 142###


    रामस्यैष हितायैव याति दाशरथेर्हरिः ।
    सत्क्रियां कुर्वता तस्य तोषितोऽस्मि दृढं त्वया ॥५-१-१४२॥


###Slōka 143###


    ततः प्रहर्षमगमद्विपुलं पर्वतोत्तमः ।
    देवतानां पतिं दृष्ट्वा परितुष्टं शतक्रतुम् ॥५-१-१४३॥


###Slōka 144###


    स वै दत्तवरः शैलो बभूवावस्थितस्तदा ।
    हनुमांश्च मुहूर्तेन व्यतिचक्राम सागरम् ॥५-१-१४४॥


###Slōka 145###


    ततो देवाः सगन्धर्वाः सिद्धाश्च परमर्षयः ।
    अब्रूवन् सूर्यसंकाशां सुरसां नागमातरम् ॥५-१-१४५॥


###Slōka 146###


    अयं वातात्मजः श्रीमान्प्लवते सागरोपरि ।
    हनुमान्नाम तस्य त्वं मुहूर्तं विघ्नमाचर ॥५-१-१४६॥


###Slōka 147###


    राक्षसं रूपमास्थाय सुघोरं पर्वतोपमम् ।
    दंष्ट्रकराLअं पिङ्गाक्षं वक्त्रं कृत्वा नभःसमम् ॥५-१-१४७॥


###Slōka 148###


    बलमिच्छामहे ज्ञातुं भूयश्चास्य पराक्रमम् ।
    त्वां विजेष्यत्युपायेन विषादं वा गमिष्यति ॥५-१-१४८॥


###Slōka 149###


    एवमुक्ता तु सा देवी दैवतैरभिसत्कृता ।
    समुद्रमध्ये सुरसा बिभ्रती राक्षसं वपुः ॥५-१-१४९॥


###Slōka 150###


    विकृतं च विरूपं च सर्वस्य च भयावहम् ।
    प्लवमानं हनूमन्तमावृत्येदमुवाच ह ॥५-१-१५०॥


###Slōka 151###


    मम भक्षः प्रदिष्टस्त्वमीश्वरैर्वानरर्षभ ।
    अहं त्वा भक्षयिष्यामि प्रविशेदं ममाननम् ॥५-१-१५१॥


###Slōka 152###


    एवमुक्तः सुरसया प्राञ्जलिर्वानरर्षभः ।
    प्रहृष्टवदनः श्रीमानिदं वचनमब्रवीत् ॥५-१-१५२॥


###Slōka 153###


    रामो दाशरथिर्नाम प्रविष्टो दण्डकावनम् ।
    लक्ष्मणेन सह भ्रात्रा वैदेह्या चापि भार्यया ॥५-१-१५३॥


###Slōka 154###


    अन्यकार्यविषक्तस्य बद्धवैरस्य राक्षसैः ।
    तस्य सीत हृता भार्या रावणेन यशस्विनी ॥५-१-१५४॥


###Slōka 155###


    तस्याः सकाशं दूतोऽहं गमिष्ये रामकारणात् ।
    कर्तुमर्हसि रामस्य साह्यं विषयवासिनि ॥५-१-१५५॥


###Slōka 156###


    अथवा मैथिलीं दृष्ट्वा रामं चाक्लिष्टकारिणम् ।
    आगमिष्यामि ते वक्त्रं सत्यं प्रतिशृणोमि ते ॥५-१-१५६॥


###Slōka 157###


    एवमुक्ता हनुमता सुरसा कामरूपिणी ।
    अब्रवीन्नातिवर्तेत कश्चिदेष वरो मम ॥५-१-१५७॥


###Slōka 158###


    तं प्रयान्तं समुद्वीक्ष्य सुरसा वाक्यमब्रवीत् ।
    बलं जिज्ञासमाना वै नागमाता हनूमतः ॥५-१-१५८॥


###Slōka 159###


    प्रविश्य वदनं मेऽद्य गन्तव्यं वानरोत्तम ।
    वर एष पुरा दत्तो मम धात्रेति सत्वरा ॥५-१-१५९॥


###Slōka 160###


    व्यादाय विपुलं वक्त्रं स्थिता सा मारुतेः पुरः ।
    एवमुक्तः सुरसया क्रुद्धो वानरपुञ्गवः ॥५-१-१६०॥


###Slōka 161###


    अब्रवीत्कुरु वै वक्त्रं येन मां विषहिष्यसे ।
    प्रविश्य वदनं मेऽद्य ग्न्तव्यं वानरोत्तम ।वर एष पुरा दत्तो ममम् ध्रात्रेति सत्वरा ॥५-१-१६१॥


###Slōka 162###


    व्यादाय विपुलं वक्त्रं स्थिता सा मरुतेः पुरः ।
    तं दृष्ह्ट्वा मेघसंकाशं दशयोजनमायतम् ॥५-१-१६२॥


###Slōka 163###


    चकार सुरसा चास्यं विंशद्योजनमायतम् ।
    हनुमांस्तु ततः क्रुद्धस्त्रिंशद्योजनमायतः ॥५-१-१६३॥


###Slōka 164###


    चकार सुरसा वक्त्रं चत्वारिंशत्तथोच्छ्रितम् ।
    बभूव हनुमान्वीरः पञ्चाशद्योजनोच्छ्रितः ॥५-१-१६४॥


###Slōka 165###


    चकार सुरसा वक्त्रं षष्टियोजनमायतम् ।
    तथैव हनुमान्वीरः सप्ततीयोजिनोच्छ्रितः ॥५-१-१६५॥


###Slōka 166###


    चकार सुरसा व्क्त्रम्शीतीयोजनोच्छ्रितम् ।
    हनुमानचलप्रख्यो नवतीयोजनोच्छ्रितः ॥५-१-१६६॥


###Slōka 167###


    तद्दृष्ट्वा व्यादितं त्वास्यं वायुपुत्रः सुबुद्धिमान् ।
    दीर्घजिह्वं सुरसया सुघोरं नरकोपमम् ॥५-१-१६७॥


###Slōka 168###


    सुसंक्षिप्यात्मनः कायं बभूवाञ्गुष्ठमात्रकः ।
    सोऽभिपत्याशु तद्वक्त्रं निष्पत्य च महाजवः ।अन्तरिक्षे स्थितः श्रीमानिदं वचनमब्रवीत् ॥५-१-१६८॥


###Slōka 169###


    प्रविष्टोऽस्मि हि ते वक्त्रं दाक्षायणि नमोऽस्तु ते ।
    गमिष्ये यत्र वैदेही सत्यं चासीद्वरस्तव ॥५-१-१६९॥


###Slōka 170###


    तं दृष्ट्वा वदनान्मुक्तं चन्द्रं राहुमुखादिव ।
    अब्रवीत्सुरसा देवी स्वेन रूपेण वानरम् ॥५-१-१७०॥


###Slōka 171###


    अर्थसिद्ध्यै हरिश्रेष्ठ गच्छ सौम्य यथासुखम् ।
    समानयस्व वैदेहीं राघवेण महात्मना ॥५-१-१७१॥


###Slōka 172###


    तत्तृतीयं हनुमतो दृष्ट्वा कर्म सुदुष्करम् ।
    साधु साध्विति भूतानि प्रश्शंसुस्तदा हरिम् ॥५-१-१७२॥


###Slōka 173###


    स सागरमनाधृष्यमभ्येत्य वरुणालयम् ।
    जगामाकाशमाविश्य वेगेन गरुडोपमः ॥५-१-१७३॥


###Slōka 174###


    चरिते कैशिकाचार्यैरैरावतनिषेविते ॥५-१-१७४॥


###Slōka 175###


    सिंहकुञ्जरशार्दूलपतगोरगवाहनैः ।
    विमानैः संपतद्भिश्च विमलैः समलंकृते ॥५-१-१७५॥


###Slōka 176###


    वज्राशनिसमाघातैः पावकैरुपशोभिते ।
    कृतपुण्यैर्महाभागैः स्वर्गजिद्भिरलंकृते ॥५-१-१७६॥


###Slōka 177###


    वहता हव्यमत्यर्थं सेविते चित्रभानुना ।
    ग्रहनक्षत्रचन्द्रार्कतारागणविभूषिते ॥५-१-१७७॥


###Slōka 178###


    महर्षिगणगन्धर्वनागयक्षसमाकुले ।
    विविक्ते विमले विश्वे विश्वावसुनिषेविते ॥५-१-१७८॥


###Slōka 179###


    देवराजगजाक्रान्ते चन्द्रसूर्यपथे शिवे ।
    विताने जीवलोकस्य वितते ब्रह्मनिर्मिते ॥५-१-१७९॥


###Slōka 180###


    बहुशः सेविते वीरैर्विद्याधरगणैर्वरैः ।
    जगाम वायुमार्गे तु गरुत्मानिव मारुतिः ॥५-१-१८०॥


###Slōka 181###


    प्रदृश्यमानः सर्वत्र हनुमान्मारुतात्मजः ।
    भेजेऽम्बरं निरालम्बं लम्बपक्ष इवाद्रिराट् ॥५-१-१८१॥


###Slōka 182###


    प्लवमानं तु तं दृष्ट्वा सिंहिका नाम राक्षसी ।
    मनसा चिन्तयामास प्रवृद्धा कामरूपिणी ॥५-१-१८२॥


###Slōka 183###


    अद्य दीर्Gहस्य कालस्य भविष्याम्यहामाशिता ।
    इदं हि मे महत्सत्त्वं चिरस्य वशमागतम् ॥५-१-१८३॥


###Slōka 184###


    इति संचिन्त्य मनसा छायामस्य समाक्षिपत् ।
    छायायां गृह्यमाणायां चिन्तयामास वानरः ॥५-१-१८४॥


###Slōka 185###


    समाक्षिप्तोऽस्मि तरसा पञूकृतपराक्रमः ।
    प्रतिलोमेन वातेन महानौरिव सागरे ॥५-१-१८५॥


###Slōka 186###


    तिर्यगूर्ध्वमधश्चैव वीक्षिमाणस्ततः कपिः ।
    ददर्श स महत्सत्त्वमुत्थितं लवणाम्भसि ॥५-१-१८६॥


###Slōka 187###


    छाय्तद्धृष्ट्वा चिन्तयामास मारुतिर्विकृताननम् ।
    कपिराजेन कथितं सत्त्वमद्भुतदर्शनम् ॥५-१-१८७॥


###Slōka 188###


    आग्राहि महावीर्यं तदिदं नात्र संशयः ।
    स तां बुद्ध्वार्थतत्त्वेन सिंहिकां मतिमान्कपिः ।व्यवर्धत महाकायः प्रवृषीव वलाहकः ॥५-१-१८८॥


###Slōka 189###


    तस्य सा कायमुद्वीक्ष्य वर्धमानं महाकपेः ॥५-१-१८९॥


###Slōka 190###


    वक्त्रं प्रसारयामास पाताLआन्तरसन्निभम् ।
    घनराजीव गर्जन्ती वानरं सम्भिद्रवत् ॥५-१-१९०॥


###Slōka 191###


    स ददर्श ततस्तस्या विवृतं सुमहन्मुखम् ।
    कायमात्रं च मेधावी मर्माणि च महाकपिः ॥५-१-१९१॥


###Slōka 192###


    स तस्या विवृते वक्त्रे वज्रसंहननः कपिः ।
    संक्षिप्य मुहुरात्मानं निष्पपात महाबलः ॥५-१-१९२॥


###Slōka 193###


    आस्ये तस्या निमज्जन्तं ददृशुः सिद्धचारणाः ।
    ग्रस्यमानं यथा चन्द्रं पूर्णं पर्वणि राहुणा ॥५-१-१९३॥


###Slōka 194###


    ततस्तस्या नखैस्तीक्णैर्मर्माण्युत्कृत्य वानरः ।
    उत्पपाताथ वेगेन मनः संपातविक्रमः ॥५-१-१९४॥


###Slōka 195###


    तां तु दृष्ट्वा च धऋत्या च दाक्षिण्येन निपात्य च ।
    स कपिप्रवरो वेगाद्ववृधे पुनरात्मवान् ॥५-१-१९५॥


###Slōka 196###


    हृतहृत्सा हनुमता पपात विधुराम्भसि ।
    तां हतां वानरेणाशु पतितां वीक्ष्य सिंहिकाम् ॥५-१-१९६॥


###Slōka 197###


    भूतान्याकाशचारीणी तमूचुः प्लवगोत्तमम् ।
    भीममद्य कृतं कर्म महत्सत्त्वं त्वया हतम् ॥५-१-१९७॥


###Slōka 198###


    साधयार्थमभिप्रेतमरिष्टं प्लवतां वर ।
    यस्य त्वेतानि चत्वारि वानरेन्द्र यथा तव ॥५-१-१९८॥


###Slōka 199###


    धृतिर्दृष्टिर्मतिर्दाक्ष्यं स कर्मसु न सीदति ।
    स तैः संभावितः पूज्यः प्रतिपन्नप्रयोजनः ॥५-१-१९९॥


###Slōka 200###


    जगामाकाशमाविश्य पन्नगाशनवत्कपिः ।
    प्राप्तभूयिष्ठपारस्तु सर्वतः प्रतिलोकयन् ॥५-१-२००॥


###Slōka 201###


    योजनानां शतस्यान्ते वनराजिं ददर्श सः ।
    ददर्श च पतन्नेव विविधद्रुमभूषितम् ॥५-१-२०१॥


###Slōka 202###


    द्वीपं शाखामृगश्रेष्ठो मलयोपवनानि च ।
    सागरं सागरानूपं सागरानूपजान् द्रुमान् ॥५-१-२०२॥


###Slōka 203###


    सागरस्य च पत्नीनां मुखान्यपि विलोकयन् ।
    स महामेघसंकाशं समीक्ष्यात्मानमात्मवान् ॥५-१-२०३॥


###Slōka 204###


    निरुन्धन्तमिवाकाशं चकार मतिमान् मतिम् ।
    कायवृद्धिं प्रवेगं च मम दृष्ट्वव राक्षसाः ॥५-१-२०४॥


###Slōka 205###


    मयि कौतूहलं कुर्युरिति मेने महाकपिः ।
    ततः शरीरं संक्षिप्य तन्महीधरसन्निभम्॥५-१-२०५॥


###Slōka 206###


    पुनः प्रकृतिमापेदे वीतमोह इवात्मवान् ।
    तद्रूपमतिसंक्षिप्य हनुमान् प्रकृतौ स्थितः ॥५-१-२०६॥


###Slōka 207###


    त्रीन् क्रमानिव विक्रम्य बलिवीर्यहरो हरिः ।
    स चारुनानाविधरूपधारी ।परं समासाद्य समुद्रतीरम् ।परैरशक्यः प्रतिपन्नरूपः ।समीक्षितात्मा समवेक्षितार्थः ॥५-१-२०७॥


###Slōka 208###


    ततः स लम्बस्य गिरेः समृद्धे ।
    विचित्रकूटे निपपात कूटे ।सकेतकोद्दालकनाLइकेरे ।महाभ्रकूटप्रतिमो महात्मा ॥५-१-२०८॥


###Slōka 209###


    ततस्तु संप्राप्य समुद्रतीरं ।
    समीक्ष्य लङ्कां गिरिवर्यमूर्ध्नि ।कपिस्तु तस्मिन्निपपात पर्वते ।विधूय रूपं व्यथयन्म्Rऋगद्विजान् ॥५-१-२०९॥


###Slōka 210###


    स सागरं दानवपन्नगायुतं ।
    बलेन विक्रम्य महोर्मिमालिनम् ।निपत्य तीरे च महोदधेस्तदा ।ददर्श लङ्काममरावतीमिव ॥५-१-२१०॥


