सुन्दरकाण्डम्
===============================


## Chapter 41  / सर्गः ४१##


###Slōka 1 / श्लोक १###


    स च वाग्भिः प्रशन्ताभिर्गमिष्यन् पूजितस्तया ।
    तस्माद्देशादपक्रम्य चिन्तयामास वानरः ।। ५.४१.१।।।।


###Slōka 2 / श्लोक २###


    अल्पशेषमिदं कार्यं दृष्टेयमसितेक्षणा ।
    त्रीनुपायानतिक्रम्य चतुर्थ इह दृश्यते ।। ५.४१.२।।।।


###Slōka 3 / श्लोक ३###


    न साम रक्षस्सु गुणाय कल्पते न दानमर्थोपचितेषु युज्यते ।
    न भेदसाध्या बलदर्पिता जनाः पराक्रमस्त्वेव ममेह रोचते ।। ५.४१.३।।।।


###Slōka 4 / श्लोक ४###


    न चास्य कार्यस्य पराक्रमादृते विनिश्चयः कश्चिदिहोपपद्यते ।
    हतप्रवीरा हि रणे राक्षसाः कथंचिदीयुर्यदिहाद्य मार्दवम् ।। ५.४१.४।।।।


###Slōka 5 / श्लोक ५###


    कार्ये कर्मणि निर्दिष्टे यो बहून्यपि साधयेत् ।
    पूर्वकार्याविरोधेन स कार्यं कर्तुमर्हति ।। ५.४१.५।।।।


###Slōka 6 / श्लोक ६###


    न ह्येकः साधको हेतुः स्वल्पस्यापीह कर्मणः ।
    यो ह्यर्थं बहुधा वेद स समर्थो ऽर्थसाधने ।। ५.४१.६।।।।


###Slōka 7 / श्लोक ७###


    इहैव तावत् कृतनिश्चयो ह्याहं यदि व्रजेयं प्लवगेश्वरालयम् ।
    परात्मसंमर्दविशेषतत्त्ववित् ततः कृतं स्यान्मम भर्तृशासनम् ।। ५.४१.७।।।।


###Slōka 8 / श्लोक ८###


    कथं नु खल्वद्य भवेत् सुखागतं प्रसह्य युद्धं मम राक्षसैः सह ।
    तथैव खल्वात्मबलं च सारवत् संमानयेन्मां च रणे दशाननः ।। ५.४१.८।।।।


###Slōka 9 / श्लोक ९###


    ततः समासाद्य रणे दशाननं समन्त्रिवर्गं सबलप्रयायिनम् ।
    हृदि स्थितं तस्य मतं बलं च वै सुखेन मत्वा ऽहमितः पुनर्व्रजे ।। ५.४१.९।।।।


###Slōka 10 / श्लोक १०###


    इदमस्य नृशंसस्य नन्दनोपममुत्तमम् ।
    वनं नेत्रमनःकान्तं नानाद्रुमलतायुतम् ।। ५.४१.१०।।।।


###Slōka 11 / श्लोक ११###


    इदं विध्वंसयिष्यामि शुष्कं वनमिवानलः ।
    अस्मिन् भग्ने ततः कोपं करिष्यति दशाननः ।। ५.४१.११।।।।


###Slōka 12 / श्लोक १२###


    ततो महत् साश्वमहारथद्विपं बलं समादेक्ष्यति राक्षसाधिपः ।
    त्रिशूलकालायसपट्टसायुधं ततो महद्युद्धमिदं भविष्यति ।। ५.४१.१२।।।।


###Slōka 13 / श्लोक १३###


    अहं तु तैः संयति चण्डविक्रमैः समेत्य रक्षोभिरसह्यविक्रमः ।
    निहत्य तद्रावणचोदितं बलं सुखं गमिष्यामि कपीश्वरालयम् ।। ५.४१.१३।।।।


###Slōka 14 / श्लोक १४###


    ततो मारुतवत् क्रुद्धो मारुतिर्भीमविक्रमः ।
    उरुवेगेन महता द्रुमान् क्षेप्तुमथारभत् ।। ५.४१.१४।।।।


###Slōka 15 / श्लोक १५###


    ततस्तु हनुमान् वीरो बभञ्च प्रमदावनम् ।
    मत्तद्विजसमाघुष्टं नानाद्रुमलतायुतम् ।। ५.४१.१५।।।।


###Slōka 16 / श्लोक १६###


    तद्वनं मथितैर्वृक्षैर्भिन्नैश्च सलिलाशयैः ।
    चूर्णितैः पर्वताग्रैश्च बभूवाप्रियदर्शनम् ।। ५.४१.१६।।।।


###Slōka 17 / श्लोक १७###


    नानाशकुन्तविरुतैः प्रभिन्नैः सलिलाशयैः ।
    ताम्रैः किसलयैः क्लान्तैः क्लान्तद्रुमलतायुतम् ।न बभौ तद्वनं तत्र दावानलहतं यथा ।। ५.४१.१७।।।।


###Slōka 18 / श्लोक १८###


    व्याकुलावरणा रेजुर्विह्वला इव ता लताः ।
    । ५.४१.१८।। किसलयैः क्लान्तैः क्लान्तद्रुमलतायुतम् ।।।


###Slōka 19 / श्लोक १९###


    लतागृहैश्चित्रगृहैश्च नाशितैर्महोरगैर्व्यालमृगैश्च निर्धुतैः ।
    शिलागृहैरुन्मथितैस्तथा गृहैः प्रनष्टरूपं तदभून्महद्वनम् ।। ५.४१.१९।।।।


###Slōka 20 / श्लोक २०###


    सा विह्वला ऽशोकलताप्रताना वनस्थली शोकलताप्रताना ।
    जाता दशास्यप्रमदावनस्य कपेर्बलाद्धि प्रमदावनस्य ।। ५.४१.२०।।।।


###Slōka 21 / श्लोक २१###


    स तस्य कृत्वा ऽर्थपतेर्महाकपिर्महद्व्यलीकं मनसो महात्मनः ।
    युयुत्सुरेको बहुभिर्महाबलैः श्रिया ज्वलंस्तोरणमास्थितः कपिः ।। ५.४१.२१।।


