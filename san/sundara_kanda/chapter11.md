सुन्दरकाण्डम्
===============================


## Chapter 11  / सर्गः ११##


###Slōka 1 / श्लोक १###


    अवधूय च ताम् बुद्धिम् बभूव अवस्थितः तदा ।
    जगाम च अपराम् चिन्ताम् सीताम् प्रति महा कपिः ॥५-११-१॥


###Slōka 2 / श्लोक २###


    न रामेण वियुक्ता सा स्वप्तुम् अर्हति भामिनी ।
    न भोक्तुम् न अपि अलम्कर्तुम् न पानम् उपसेवितुम् ॥५-११-२॥


###Slōka 3 / श्लोक ३###


    न अन्यम् नरम् उपस्थातुम् सुराणाम् अपि च ईश्वरम् ।
    न हि राम समः कश्चिद् विद्यते त्रिदशेष्व् अपि ॥५-११-३॥


###Slōka 4 / श्लोक ४###


    अन्या इयम् इति निश्चित्य पान भूमौ चचार सः ।
    क्रीडितेन अपराः क्लान्ता गीतेन च तथा पराः ॥५-११-४॥


###Slōka 5 / श्लोक ५###


    नृत्तेन च अपराः क्लान्ताः पान विप्रहताः तथा ।
    मुरजेषु म्Rदन्गेषु पीठिकासु च सम्स्थिताः ॥५-११-५॥


###Slōka 6 / श्लोक ६###


    तथा आस्तरण मुख्य्येषु सम्विष्टाः च अपराः स्त्रियः ।
    अङ्गनानाम् सहस्रेण भूषितेन विभूषणैः ॥५-११-६॥


###Slōka 7 / श्लोक ७###


    रूप सम्ल्लाप शीलेन युक्त गीत अर्थ भाषिणा ।
    देश काल अभियुक्तेन युक्त वाक्य अभिधायिना ॥५-११-७॥


###Slōka 8 / श्लोक ८###


    रत अभिरत सम्सुप्तम् ददर्श हरि यूथपः ।
    तासाम् मध्ये महा बाहुः शुशुभे राक्षस ईश्वरः ॥५-११-८॥


###Slōka 9 / श्लोक ९###


    गोष्ठे महति मुख्यानाम् गवाम् मध्ये यथा वृषः ।
    स राक्षस इन्द्रः शुशुभे ताभिः परिवृतः स्वयम् ॥५-११-९॥


###Slōka 10 / श्लोक १०###


    करेणुभिर् यथा अरण्यम् परिकीर्णो महा द्विपः ।
    सर्व कामैर् उपेताम् च पान भूमिम् महात्मनः ॥५-११-१०॥


###Slōka 11 / श्लोक ११###


    ददर्श कपि शार्दूलः तस्य रक्षः पतेर् गृहे ।
    मृगाणाम् महिषाणाम् च वराहाणाम् च भागशः ॥५-११-११॥


###Slōka 12 / श्लोक १२###


    तत्र न्यस्तानि माम्सानि पान भूमौ ददर्श सः ।
    रौक्मेषु च विशलेषु भाजनेष्व् अर्ध भक्षितान् ॥५-११-१२॥


###Slōka 13 / श्लोक १३###


    ददर्श कपि शार्दूल मयूरान् कुक्कुटामः तथा ।
    वराह वार्ध्राणसकान् दधि सौवर्चल आयुतान् ॥५-११-१३॥


###Slōka 14 / श्लोक १४###


    शल्यान् म्Rग मयूरामः च हनूमान् अन्ववैक्षत ।
    कृकरान् विविधान् सिद्धामः चकोरान् अर्ध भक्षितान् ॥५-११-१४॥


###Slōka 15 / श्लोक १५###


    महिषान् एक शल्यामः च चागामः च कृत निष्ठितान् ।
    लेख्यम् उच्च अवचम् पेयम् भोज्यानि विविधानि च ॥५-११-१५॥


###Slōka 16 / श्लोक १६###


    तथा अम्ल लवण उत्तम्सैर् विविधै राग षाडवैः ।
    हार नूपुर केयूरैर् अपविद्धैर् महा धनैः ॥५-११-१६॥


###Slōka 17 / श्लोक १७###


    पान भाजन विक्षिप्तैः फलैः च विविधैर् अपि ।
    कृत पुष्प उपहारा भूर् अधिकम् पुष्यति श्रियम् ॥५-११-१७॥


###Slōka 18 / श्लोक १८###


    तत्र तत्र च विन्यस्तैः सुश्लिष्टैः शयन आसनैः ।
    पान भूमिर् विना वह्निम् प्रदीप्ता इव उपलक्ष्यते ॥५-११-१८॥


###Slōka 19 / श्लोक १९###


    बहु प्रकारैर् विविधैर् वर सम्स्कार सम्स्कृतैः ।
    माम्सैः कुशल सम्युक्तैः पान भूमि गतैः पृथक् ॥५-११-१९॥


###Slōka 20 / श्लोक २०###


    दिव्याः प्रसन्ना विविधाः सुराः कृत सुरा अपि ।
    शर्कर आसव माध्वीकाः पुष्प आसव फल आसवाः ॥५-११-२०॥


###Slōka 21 / श्लोक २१###


    वास चूर्णैः च विविधैर् मृष्टाः तैः तैः पृथक् पृथक् ।
    सम्तता शुशुभे भूमिर् माल्यैः च बहु सम्स्थितैः ॥५-११-२१॥


###Slōka 22 / श्लोक २२###


    हिरण्मयैः च करकैर् भाजनैः स्फाटिकैर् अपि ।
    जाम्बूनदमयैश्चान्याः करकैरभिवम्वृता ॥५-११-२२॥


###Slōka 23 / श्लोक २३###


    राजतेषु च कुम्भेषु जाम्बूनदमयेषु च ।
    पान श्रेष्ठम् तदा भूरि कपिः तत्र ददर्श ह ॥५-११-२३॥


###Slōka 24 / श्लोक २४###


    सो अपश्यत् शात कुम्भानि शीधोर् मणिमयानि च ।
    राजतानि च पूर्णानि भाजनानि महा कपिः ॥५-११-२४॥


###Slōka 25 / श्लोक २५###


    क्वचिद् अर्ध अवशेषाणि क्वचित् पीतानि सर्वशः ।
    क्वचिन् न एव प्रपीतानि पानानि स ददर्श ह ॥५-११-२५॥


###Slōka 26 / श्लोक २६###


    क्वचिद् भक्ष्यामः च विविधान् क्वचित् पानानि भागशः ।
    क्वचिद् अन्न अवशेषाणि पश्यन् वै विचचार ह ॥५-११-२६॥


###Slōka 27 / श्लोक २७###


    क्वचित् प्रभिन्नैः करकैः क्वचिद् आलोडितैर् घटैः ।
    क्वचित् सम्पृक्त माल्यानि जलानि च फलानि च ॥५-११-२७॥


###Slōka 28 / श्लोक २८###


    शयनानि अत्र नारीणाम् शून्यानि बहुधा पुनः ।
    परस्परम् समाश्लिष्य काश्चित् सुप्ता वर अन्गनाः ॥५-११-२८॥


###Slōka 29 / श्लोक २९###


    काचिच् च वस्त्रम् अन्यस्या अपह्Rत्य उपगुह्य च ।
    उपगम्य अबला सुप्ता निद्रा बल पराजिता ॥५-११-२९॥


###Slōka 30 / श्लोक ३०###


    तासाम् उच्च्वास वातेन वस्त्रम् माल्यम् च गात्रजम् ।
    न अत्यर्थम् स्पन्दते चित्रम् प्राप्य मन्दम् इव अनिलम् ॥५-११-३०॥


###Slōka 31 / श्लोक ३१###


    चन्दनस्य च शीतस्य शीधोर् मधु रसस्य च ।
    विविधस्य च माल्यस्य पुष्पस्य विविधस्य च ॥५-११-३१॥


###Slōka 32 / श्लोक ३२###


    बहुधा मारुतः तत्र गन्धम् विविधम् उद्वहन् ।
    स्नानानाम् चन्दनानाम् च धूपानाम् चैव मूर्चितः ।प्रववौ सुरभिर् गन्धो विमाने पुष्पके तदा ॥५-११-३२॥


###Slōka 33 / श्लोक ३३###


    श्याम अवदाताः तत्र अन्याः काश्चित् कृष्णा वर अन्गनाः ॥५-११-३३॥


###Slōka 34 / श्लोक ३४###


    काश्चित् कान्चन वर्ण अन्ग्यः प्रमदा राक्षस आलये ।
    तासाम् निद्रा वशत्वाच् च मदनेन विमूर्चितम् ॥५-११-३४॥


###Slōka 35 / श्लोक ३५###


    पद्मिनीनाम् प्रसुप्तानाम् रूपम् आसीद् यथैव हि ।
    एवम् सर्वम् अशेषेण रावण अन्तः पुरम् कपिः ॥५-११-३५॥


###Slōka 36 / श्लोक ३६###


    ददर्श सुमहा तेजा न ददर्श च जानकीम् ।
    निरीक्षमाणः च ततः ताः स्त्रियः स महा कपिः ॥५-११-३६॥


###Slōka 37 / श्लोक ३७###


    जगाम महतीम् चिन्ताम् धर्म साध्वस शन्कितः ।
    पर दार अवरोधस्य प्रसुप्तस्य निरीक्षणम् ॥५-११-३७॥


###Slōka 38 / श्लोक ३८###


    इदम् खलु मम अत्यर्थम् धर्म लोपम् करिष्यति ।
    न हि मे पर दाराणाम् दृष्टिर् विषय वर्तिनी ॥५-११-३८॥


###Slōka 39 / श्लोक ३९###


    अयम् च अत्र मया दृष्टः पर दार परिग्रहः ।
    तस्य प्रादुर् अभूच् चिन्ता पुनर् अन्या मनस्विनः ॥५-११-३९॥


###Slōka 40 / श्लोक ४०###


    निश्चित एक अन्त चित्तस्य कार्य निश्चय दर्शिनी ।
    कामम् दृष्ट्वा मया सर्वा विश्वस्ता रावण स्त्रियः ॥५-११-४०॥


###Slōka 41 / श्लोक ४१###


    न तु मे मनसः किम्चिद् वैकृत्यम् उपपद्यते ।
    मनो हि हेतुः सर्वेषाम् इन्द्रियाणाम् प्रवर्तते ॥५-११-४१॥


###Slōka 42 / श्लोक ४२###


    शुभ अशुभास्व् अवस्थासु तच् च मे सुव्यवस्थितम् ।
    न अन्यत्र हि मया शक्या वैदेही परिमार्गितुम् ॥५-११-४२॥


###Slōka 43 / श्लोक ४३###


    स्त्रियो हि स्त्रीषु द्Rश्यन्ते सदा सम्परिमार्गणे ।
    यस्य सत्त्वस्य या योनिः तस्याम् तत् परिमार्ग्यते ॥५-११-४३॥


###Slōka 44 / श्लोक ४४###


    न शक्यम् प्रमदा नष्टा मृगीषु परिमार्गितुम् ।
    तद् इदम् मार्गितम् तावत् शुद्धेन मनसा मया ॥५-११-४४॥


###Slōka 45 / श्लोक ४५###


    रावण अन्तः पुरम् सरम् दृश्यते न च जानकी ।
    देव गन्धर्व कन्याः च नाग कन्याः च वीर्यवान् ॥५-११-४५॥


###Slōka 46 / श्लोक ४६###


    अवेक्षमाणो हनुमान् न एव अपश्यत जानकीम् ।
    ताम् अपश्यन् कपिः तत्र पश्यमः च अन्या वर स्त्रियः ॥५-११-४६॥


###Slōka 47 / श्लोक ४७###


    अपक्रम्य तदा वीरः प्रध्यातुम् उपचक्रमे ।
    स भूयस्तु परम् श्रीमान् मारुतिर्यत्नमास्थितः ॥५-११-४७॥


