सुन्दरकाण्डम्
===============================


## Chapter 15  / सर्गः १५##


###Slōka 1 / श्लोक १###


    स वीक्षमाणः तत्रस्थो मार्गमाणः च मैथिलीम् ।
    अवेक्षमाणः च महीम् सर्वाम् ताम् अन्ववैक्षत ॥५-१५-१॥


###Slōka 2 / श्लोक २###


    सन्तान कलताभिः च पादपैर् उपशोभिताम् ।
    दिव्य गन्ध रस उपेताम् सर्वतः समलम्कृताम् ॥५-१५-२॥


###Slōka 3 / श्लोक ३###


    ताम् स नन्दन सम्काशाम् मृग पक्षिभिर् आवृताम् ।
    हर्म्य प्रासाद सम्बाधाम् कोकिल आकुल निह्स्वनाम् ॥५-१५-३॥


###Slōka 4 / श्लोक ४###


    कान्चन उत्पल पद्माभिः वापीभिः उपशोभिताम् ।
    बह्व आसन कुथा उपेताम् बहु भूमि गृह आयुताम् ॥५-१५-४॥


###Slōka 5 / श्लोक ५###


    सर्व ऋतु कुसुमैः रम्यैः फलवद्भिः च पादपैः ।
    पुष्पितानाम् अशोकानाम् श्रिया सूर्य उदय प्रभाम् ॥५-१५-५॥


###Slōka 6 / श्लोक ६###


    प्रदीप्ताम् इव तत्रस्थो मारुतिः समुदैक्षत ।
    निष्पत्र शाखाम् विहगैः क्रियमाणाम् इव असकृत् ॥५-१५-६॥


###Slōka 7 / श्लोक ७###


    विनिष्पतद्भिः शतशः चित्रैः पुष्प अवतम्सकैः ।
    आमूल पुष्प निचितैर् अशोकैः शोक नाशनैः ॥५-१५-७॥


###Slōka 8 / श्लोक ८###


    पुष्प भार अतिभारैः च स्पृशद्भिर् इव मेदिनीम् ।
    कर्णिकारैः कुसुमितैः किम्शुकैः च सुपुष्पितैः ॥५-१५-८॥


###Slōka 9 / श्लोक ९###


    स देशः प्रभया तेषाम् प्रदीप्त इव सर्वतः ।
    पुम्नागाः सप्त पर्णाः च चम्पक उद्दालकाः तथा ॥५-१५-९॥


###Slōka 10 / श्लोक १०###


    विवृद्ध मूला बहवः शोभन्ते स्म सुपुष्पिताः ।
    शात कुम्भ निभाः केचित् केचिद् अग्नि शिख उपमाः ॥५-१५-१०॥


###Slōka 11 / श्लोक ११###


    नील अन्जन निभाः केचित् तत्र अशोकाः सहस्रशः ।
    नन्दनम् विविध उद्यानम् चित्रम् चैत्ररथम् यथा ॥५-१५-११॥


###Slōka 12 / श्लोक १२###


    अतिवृत्तम् इव अचिन्त्यम् दिव्यम् रम्यम् श्रिया वृतम् ।
    द्वितीयम् इव च आकाशम् पुष्प ज्योतिर् गण आयुतम् ॥५-१५-१२॥


###Slōka 13 / श्लोक १३###


    पुष्प रत्न शतैः चित्रम् पन्चमम् सागरम् यथा ।
    सर्व ऋतु पुष्पैर् निचितम् पादपैर् मधु गन्धिभिः  ॥५-१५-१३॥


###Slōka 14 / श्लोक १४###


    नाना निनादैः उद्यानम् रम्यम् मृग गणैर् द्विजैः ।
    अनेक गन्ध प्रवहम् पुण्य गन्धम् मनो रमम् ॥५-१५-१४॥


###Slōka 15 / श्लोक १५###


    शैल इन्द्रम् इव गन्ध आढ्यम् द्वितीयम् गन्ध मादनम् ।
    अशोक वनिकायाम् तु तस्याम् वानर पुम्गवः ॥५-१५-१५॥


###Slōka 16 / श्लोक १६###


    स ददर्श अविदूरस्थम् चैत्य प्रासादम् ऊर्जितम् ।
    मध्ये स्तम्भ सहस्रेण स्थितम् कैलास पाण्डुरम् ॥५-१५-१६॥


###Slōka 17 / श्लोक १७###


    प्रवाल कृत सोपानम् तप्त कान्चन वेदिकम् ।
    मुष्णन्तम् इव चक्षूम्षि द्योतमानम् इव श्रिया ॥५-१५-१७॥


###Slōka 18 / श्लोक १८###


    विमलम् प्राम्शु भावत्वाद् उल्लिखन्तम् इव अम्बरम् ।
    ततो मलिन सम्वीताम् राक्षसीभिः समावृताम्  ॥५-१५-१८॥


###Slōka 19 / श्लोक १९###


    उपवास कृशाम् दीनाम् निह्श्वसन्तीम् पुनः पुनः ।
    ददर्श शुक्ल पक्ष आदौ चन्द्र रेखाम् इव अमलाम् ॥५-१५-१९॥


###Slōka 20 / श्लोक २०###


    मन्द प्रख्यायमानेन रूपेण रुचिर प्रभाम् ।
    पिनद्धाम् धूम जालेन शिखाम् इव विभावसोः ॥५-१५-२०॥


###Slōka 21 / श्लोक २१###


    पीतेन एकेन सम्वीताम् क्लिष्टेन उत्तम वाससा ।
    सपन्काम् अनलम्काराम् विपद्माम् इव पद्मिनीम् ॥५-१५-२१॥


###Slōka 22 / श्लोक २२###


    व्रीडिताम् दुह्ख सम्तप्ताम् परिम्लानाम् तपस्विनीम् ।
    ग्रहेण अन्गारकेण एव पीडिताम् इव रोहिणीम् ॥५-१५-२२॥


###Slōka 23 / श्लोक २३###


    अश्रु पूर्ण मुखीम् दीनाम् कृशाम् अननशेन च ।
    शोक ध्यान पराम् दीनाम् नित्यम् दुह्ख परायणाम् ॥५-१५-२३॥


###Slōka 24 / श्लोक २४###


    प्रियम् जनम् अपश्यन्तीम् पश्यन्तीम् राक्षसी गणम् ।
    स्व गणेन मृगीम् हीनाम् श्व गण अभिवृताम् इव ॥५-१५-२४॥


###Slōka 25 / श्लोक २५###


    नील नाग आभया वेण्या जघनम् गतया एकया ।
    नीलया नीरदापाये वनराज्या महीमिव ॥५-१५-२५॥


###Slōka 26 / श्लोक २६###


    सुख अर्हाम् दुह्ख सम्तप्ताम् व्यसनानाम् अकोदिवाम् ।
    ताम् समीक्ष्य विशाल अक्षीम् अधिकम् मलिनाम् कृशाम् ॥५-१५-२६॥


###Slōka 27 / श्लोक २७###


    तर्कयाम् आस सीता इति कारणैः उपपादिभिः ।
    ह्रियमाणा तदा तेन रक्षसा काम रूपिणा ॥५-१५-२७॥


###Slōka 28 / श्लोक २८###


    यथा रूपा हि दृष्टा वै तथा रूपा इयम् अन्गना ।
    पूर्ण चन्द्र आननाम् सुभ्रूम् चारु वृत्त पयो धराम् ॥५-१५-२८॥


###Slōka 29 / श्लोक २९###


    कुर्वन्तीम् प्रभया देवीम् सर्वा वितिमिरा दिशः ।
    ताम् नील केशीम् बिम्ब ओष्ठीम् सुमध्याम् सुप्रतिष्ठिताम् ॥५-१५-२९॥


###Slōka 30 / श्लोक ३०###


    सीताम् पद्म पलाश अक्षीम् मन्मथस्य रतिम् यथा ।
    इष्टाम् सर्वस्य जगतः पूर्ण चन्द्र प्रभाम् इव ॥५-१५-३०॥


###Slōka 31 / श्लोक ३१###


    भूमौ सुतनुम् आसीनाम् नियताम् इव तापसीम् ।
    निःश्वास बहुलाम् भीरुम् भुजग इन्द्र वधूम् इव ॥५-१५-३१॥


###Slōka 32 / श्लोक ३२###


    शोक जालेन महता विततेन न राजतीम् ।
    सम्सक्ताम् धूम जालेन शिखाम् इव विभावसोः ॥५-१५-३२॥


###Slōka 33 / श्लोक ३३###


    ताम् स्मृतीम् इव सम्दिघ्दाम् ऋद्धिम् निपतिताम् इव ।
    विहताम् इव च श्रद्धाम् आशाम् प्रतिहताम् इव ॥५-१५-३३॥


###Slōka 34 / श्लोक ३४###


    स उपसर्गाम् यथा सिद्धिम् बुद्धिम् सकलुषाम् इव ।
    अभूतेन अपवादेन कीर्तिम् निपतिताम् इव ॥५-१५-३४॥


###Slōka 35 / श्लोक ३५###


    राम उपरोध व्यथिताम् रक्षो हरण कर्शिताम् ।
    अबलाम् मृग शाव अक्षीम् वीक्षमाणाम् ततः ततः ॥५-१५-३५॥


###Slōka 36 / श्लोक ३६###


    बाष्प अम्बु प्रतिपूर्णेन कृष्ण वक्त्र अक्षि पक्ष्मणा ।
    वदनेन अप्रसन्नेन निह्श्वसन्तीम् पुनः पुनः ॥५-१५-३६॥


###Slōka 37 / श्लोक ३७###


    मल पन्क धराम् दीनाम् मण्डन अर्हाम् अमण्डिताम् ।
    प्रभाम् नक्षत्र राजस्य काल मेघैः इव आवृताम् ॥५-१५-३७॥


###Slōka 38 / श्लोक ३८###


    तस्य सम्दिदिहे बुद्धिः मुहुः सीताम् निरीक्ष्य तु ।
    आम्नायानाम् अयोगेन विद्याम् प्रशिथिलाम् इव ॥५-१५-३८॥


###Slōka 39 / श्लोक ३९###


    दुह्खेन बुबुधे सीताम् हनुमान् अनलम्कृताम् ।
    सम्स्कारेण यथा हीनाम् वाचम् अर्थ अन्तरम् गताम् ॥५-१५-३९॥


###Slōka 40 / श्लोक ४०###


    ताम् समीक्ष्य विशाल अक्षीम् राज पुत्रीम् अनिन्दिताम् ।
    तर्कयाम् आस सीता इति कारणैः उपपादयन् ॥५-१५-४०॥


###Slōka 41 / श्लोक ४१###


    वैदेह्या यानि च अन्गेषु तदा रामो अन्वकीर्तयत् ।
    तानि आभरण जालानि गात्र शोभीनि अलक्षयत् ॥५-१५-४१॥


###Slōka 42 / श्लोक ४२###


    सुकृतौ कर्ण वेष्टौ च श्व दम्ष्ट्रौ च सुसम्स्थितौ ।
    मणि विद्रुम चित्राणि हस्तेष्व् आभरणानि च ॥५-१५-४२॥


###Slōka 43 / श्लोक ४३###


    श्यामानि चिर युक्तत्वात् तथा सम्स्थानवन्ति च ।
    तानि एव एतानि मन्ये अहम् यानि रामो अन्वकीर्तयत् ॥५-१५-४३॥


###Slōka 44 / श्लोक ४४###


    तत्र यानि अवहीनानि तानि अहम् न उपलक्षये ।
    यानि अस्या न अवहीनानि तानि इमानि न सम्शयः ॥५-१५-४४॥


###Slōka 45 / श्लोक ४५###


    पीतम् कनक पट्ट आभम् स्रस्तम् तद् वसनम् शुभम् ।
    उत्तरीयम् नग आसक्तम् तदा दृष्टम् प्लवम् गमैः ॥५-१५-४५॥


###Slōka 46 / श्लोक ४६###


    भूषणानि च मुख्यानि दृष्टानि धरणी तले ।
    अनया एव अपविद्धानि स्वनवन्ति महान्ति च ॥५-१५-४६॥


###Slōka 47 / श्लोक ४७###


    इदम् चिर गृहीतत्वाद् वसनम् क्लिष्टवत्तरम् ।
    तथा हि नूनम् तद् वर्णम् तथा श्रीमद् यथा इतरत् ॥५-१५-४७॥


###Slōka 48 / श्लोक ४८###


    इयम् कनक वर्ण अन्गी रामस्य महिषी प्रिया ।
    प्रनष्टा अपि सती यस्य मनसो न प्रणश्यति ॥५-१५-४८॥


###Slōka 49 / श्लोक ४९###


    इयम् सा यत् कृते रामः चतुर्भिः परितप्यते ।
    कारुण्येन आनृशम्स्येन शोकेन मदनेन च ॥५-१५-४९॥


###Slōka 50 / श्लोक ५०###


    स्त्री प्रनष्टा इति कारुण्याद् आश्रिता इति आनृशम्स्यतः ।
    पत्नी नष्टा इति शोकेन प्रियेति मदनेन च ॥५-१५-५०॥


###Slōka 51 / श्लोक ५१###


    अस्या देव्या यथा रूपम् अन्ग प्रत्यन्ग सौष्ठवम् ।
    रामस्य च यथा रूपम् तस्य इयम् असित ईक्षणा ॥५-१५-५१॥


###Slōka 52 / श्लोक ५२###


    अस्या देव्या मनः तस्मिमः तस्य च अस्याम् प्रतिष्ठितम् ।
    तेन इयम् स च धर्म आत्मा मुहूर्तम् अपि जीवति ॥५-१५-५२॥


###Slōka 53 / श्लोक ५३###


    दुष्करम् कुरुते रामो इमाम् मत्त काशिनीम् ।
    सीताम् विना महा बाहुः मुहूर्तम् अपि जीवति ॥५-१५-५३॥


###Slōka 54 / श्लोक ५४###


    एवम् सीताम् तदा दृष्ट्वा हृष्टः पवन सम्भवः ।
    जगाम मनसा रामम् प्रशशम्स च तम् प्रभुम् ॥५-१५-५४॥


